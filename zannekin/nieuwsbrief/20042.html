<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Driemaandelijks tijdschrift van de Vereniging</title>
<base target="_self">
</head>

<body bgcolor="#FFFFFF">

<p><sup><br>
</sup>
<font size="4"><sup>
&gt; <a href="nieuwsbrief.html">nieuwsbrief</a> &gt; </sup><sup>22</sup><sup>e
jg. - 2e trimester 2004</sup></font><sup>
<font size="3"><br>
</font>
</sup><sup>
<span style="font-size:10.0pt;font-family:Bookman">
</o:p></span><font color="#FF6600"><br>

</font></sup>
</p>

<div align="right">
  <table border="0" width="100%">
    <tr>
      <td>

<font size="6" color="#008000"><b>Bijdragen over:</b></font>
<ul>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal"><o:p></o:p>
 Studie-uitstap Pevelenberg, 15 mei</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Pevelenberg 
Mons-en Pévèle</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">De Slag op de Pevelenberg, 18 augustus 1302</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Mededelingen</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Inhoud Jaarboek De Nederlanden extra muros 2004</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Internationaal Bonifatius-symposium</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Oraniënbaum und Fläming</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Geldern-Atlas</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Bataven! Nederlandse vluchtelingen in Frankrijk</i>
</li>
  <li>
<p class="MsoNormal" style="margin-left:36.0pt;text-align:justify;text-indent:
-18.0pt;mso-list:l4 level1 lfo4;tab-stops:list 36.0pt"><i style="mso-bidi-font-style:normal">Vanaf de zijlijn</i>
</li>
</ul>
&nbsp;
      </td>
      <td valign="top" align="right">
<span title="Door uw venster te versmallen zult u gemakkelijk de teksten kunnen lezen. U kunt daartoe de rechter scrollbar verslepen (als u met de muis boven de rechterrand zweeft)"><font color="#FF6600"><sup>Tip</sup></font>
</span></td>
    </tr>
  </table>
</div>

<p class="MsoNormal" style="mso-pagination: none; mso-layout-grid-align: none; text-autospace: none; border-bottom: 1 solid #FF9900"><b><span style="mso-bidi-font-size: 10.0pt"><font size="5" color="#008000"><a name="Mededelingen"></a></font></span></b>
&nbsp;</p>

<div style="width: 511; height: 28; border-left-style: none; border-left-width: medium; border-right-style: none; border-right-width: medium; border-top-style: none; border-top-width: medium; border-bottom: .75pt solid windowtext; padding-left: 0cm; padding-right: 0cm; padding-top: 0cm; padding-bottom: 1.0pt">
  <p class="MsoNormal" style="mso-pagination: none; mso-layout-grid-align: none; text-autospace: none; mso-border-bottom-alt: solid windowtext .75pt; mso-padding-alt: 0cm 0cm 1.0pt 0cm; text-indent: 0; line-height: 100%; border-bottom: 1 solid #FF9900; margin: 0; padding: 0cm"><b><span style="mso-bidi-font-size:
14.0pt"><font size="5" color="#FF9900">Studie-uitstap op zaterdag 15 mei naar de Pevelenberg<o:p>
  </font><font size="6">
  </o:p>
  </font>
  </span></b></p>
</div>
<p class="MsoNormal" style="mso-pagination:none;mso-layout-grid-align:none;
text-autospace:none"><span style="mso-bidi-font-size:14.0pt">Twee jaar na de
Guldensporenslag te Kortrijk dienden onze gewesten andermaal slag te leveren
tegen de Franse koning en zijn legerscharen. Dit keer zou de slag, die in
augustus 1304 gestreden werd op de Pevelenberg, onbeslist eindigen. Zevenhonderd
jaar na de slag wordt deze streek de bestemming van onze <i>Studie-uitstap</i>
van <b>zaterdag 15 mei a.s.<o:p>
</o:p>
</b></span></p>
<p class="MsoNormal" style="text-align: justify; mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><b><span style="mso-bidi-font-size:14.0pt"><font size="3" color="#669900">Dagindeling:<o:p>
 </font>
</o:p>
</span></b></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">08.30 uur: vertrek
bus aan het <i>County House</i> te Ukkel - Heldensquare<o:p>
</o:p>
</span></p>
<p class="MsoBodyText" align="left" style="line-height: 100%; text-indent: 0; margin: 0"><span style="font-size:
12.0pt;mso-bidi-font-size:14.0pt">09.00 uur: opstapplaats station NMBS te Halle,
verder langs historisch waardevolle routes naar Doornik<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">10.00 uur:
opstapplaats station NMBS Doornik; vervolgens rit langs de Hel van het Noorden
naar de Pevelenberg - bezoek aan de site <o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">12.30 uur:
middagmaal in <i>Le relais de Merignies, </i>1405 Route Nationale te 59710
Merimnies. Na het middagmaal vertrek naar Pont-à-Marcq, Flines-lez-Râches
(kerk, emplacement van de vroegere abdij) en Anchin; vervolgens naar Marchiennes
(resten van de voormalige abdij)<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">16.00 uur:
vijfuurtje in <i>lEcu de France</i> te Doornik<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">17.00 uur: terugrit
via Doornik en Halle naar Ukkel<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0">&nbsp;</p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size: 14.0pt"><font size="3" color="#669900"><b><span style="mso-bidi-font-size:14.0pt">Praktische
gegevens:<o:p>
 </span></b></font></span><span style="mso-bidi-font-size:14.0pt">
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><i><span style="mso-bidi-font-size:14.0pt">Overnachting: </span></i><span style="mso-bidi-font-size:14.0pt">is
op vrijdag- en/of zaterdagavond facultatief mogelijk in het <i>County House </i>te
Ukkel tegen de gunstprijs van 77,50 Eur/persoon.<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><i><span style="mso-bidi-font-size:14.0pt">Deelname: </span></i><span style="mso-bidi-font-size:14.0pt">wij
verwachten uw inschrijving voor deze uitstap d.m.v. bijliggende aanmelding
 terug te sturen tot uiterlijk 8 mei. Uw inschrijving wordt slechts
definitief na betaling van de deelnemersbijdrage van 45 Eur (leden ZANNEKIN) of
50 Eur (niet-leden) op een van onze rekeningen. In deze bijdrage zijn alle
kosten begrepen is, inclusief aperitief en dranken bij het middagmaal. NB.
Huisgenoten van een lid worden vanzelfsprekend als leden beschouwd.<o:p>
</o:p>
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><i><span style="mso-bidi-font-size:14.0pt">Informatie: </span></i><span style="mso-bidi-font-size:14.0pt">verder
in deze <i>Nieuwsbrief</i> werden enkele bijdragen opgenomen die aanvullende
informatie bieden omtrent de Pevelenberg en de veldslag die er zeven eeuwen
terug gestreden werd. ZANNEKIN nam de herdenking van deze slag te baat voor de
publicatie van een tweetalige brochure <i>Pevelenberg  1304-2004 
Mons-en-Pévèle</i>. Deze uitgave zal ter beschikking zijn op 15 mei.<o:p>
&nbsp;
</span></p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0">&nbsp;</p>
<p class="MsoNormal" style="mso-pagination: none; mso-layout-grid-align: none; text-autospace: none; line-height: 100%; text-indent: 0; margin: 0"><span style="mso-bidi-font-size:14.0pt">
</o:p>
</span></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; border-bottom: 1 solid #FF9900; margin: 0"><b><font size="5" color="#FF9900">Pevelenberg - Mons-en-Pévèle<o:p>
 1304 - 2004</font>
</b></p>
<p class="MsoNormal" style="text-indent: 0; line-height: 100%; margin: 0">&nbsp;</p>
<p class="MsoNormal" style="text-indent: 0; line-height: 100%; margin: 0"><span style="mso-bidi-font-size: 14.0pt; mso-ansi-language: NL-BE" lang="NL-BE"><font size="3" color="#669900"><b><span style="mso-bidi-font-size:14.0pt;
mso-ansi-language:NL-BE">Leo Camerlynck</span></b><span style="mso-bidi-font-size:14.0pt;mso-ansi-language:NL-BE"><o:p>
&nbsp;
</span></font></span></p>
<p class="MsoNormal" style="text-indent: 0; line-height: 100%; margin: 0"><span lang="NL-BE" style="mso-bidi-font-size:14.0pt;mso-ansi-language:NL-BE">
</o:p>
</span></p>
<p class="MsoNormal" style="text-indent: 0; line-height: 100%; margin: 0">&nbsp;</p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:
14.0pt"><b style="mso-bidi-font-weight: normal; font-size: 12.0pt; mso-bidi-font-size: 14.0pt"><font color="#669900">DE PEVELENBERG -
</font> <i style="mso-bidi-font-style:normal"><font color="#669900">waar het
Vlamingen regende<o:p>
 </font>
</i></b> <i style="mso-bidi-font-style:normal"><b style="mso-bidi-font-weight:normal">
</o:p>
</b>
</i></span></p>
<p class="MsoBodyTextIndent" style="text-indent: 0; line-height: 100%; margin: 0">&nbsp;</p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">De
gemeente Pevelenberg of Mons-en-Pévèle bevindt zich met zijn 107 meter boven
de zeespiegel op het hoogste punt van de streek, de Pévèle. De gemeente telt
2.069 inwoners (jongste volkstelling - 1994) en is 1.237 ha groot.<o:p>
</o:p>
</span></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; margin: 0">Mons-en-Pévèle ligt in het westen van de Pévèle.
De streek strekt zich uit ten zuiden van de snelweg Rijsel-Doornik en de
Frans-Belgische grens, ten oosten van de snelweg naar Parijs en ten noorden en
noordwesten van de Scarpe, tot die aan de grens in de Schelde stroomt.</p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; margin: 0">Het hoogste <span style="mso-bidi-font-weight:bold">punt<b>
</b></span>van de streek ligt vlak bij Mons, dat zelf op de zuidoostflank van de
107 m hoge Pevelenberg ligt. De getuigenheuvel ligt zowat 15 km noordwaarts van
Dowaai <i>(Douai)</i> en 10 km westwaarts van Orchies.</p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">Het
staat bekend om zijn grès du Pévé of de zandsteen van de Pévèle, die
vaak als fundering voor kerken en monumenten in de streek heeft gediend. <o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">In
673 werd Mons-en-Pévèle onder de hoede gebracht van de Sint-Vaastabdij te
Atrecht <i style="mso-bidi-font-style:
normal">(Arras). </i>De Sint-Jan-Baptistkerk werd in 1824 gebouwd naar een
opdracht van de Rijselse architect Dewarlez.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">Maar
de naam Pevelenberg roept vooral herinneringen aan de slag van 1304 op. Op 18
augustus van dat jaar, tijdens een snikhete dag viel de Franse koning Filips IV
de Schone, die zich wilde wreken op de Vlamingen na de Guldensporenslag en die
reeds Dowaai en Rijsel opnieuw had ingepalmd, het Vlaamse leger, dat werd
aangevoerd door Filips van Chieti, Jan van Namen en Willem van Gulik. De slag
bleef onbeslist, maar de held van 1302 - Willem van Gulik - sneuvelde. Het
scheelde niet veel of de Franse koning, die zwaar gewond werd, liet er eveneens
het leven. Filips de Schone was zo verrast door het aantal Vlamingen dat hij
dacht dat het Vlamingen regende.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">Men
is algemeen van mening dat op de Pevelenberg en aan de oevers van de Mark <i style="mso-bidi-font-style:
normal">(Marcq of Marque) </i>één der belangrijkste veldslagen geleverd werd,
die over het lot der Nederlanden besliste.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">Over
de onbesliste uitkomst schreef de Vlaamse kroniekschrijver Jacob de Meyer: Ik
geloof dat God niet alleen medelijden had met de koning, maar met ons dierbaar
Vlaanderen, dat nog ergere calamiteiten te verwachten had indien de koning zou
gesneuveld zijn.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">De
historicus Mabille de Poncheville vermeldt de aanwezigheid van een militie uit
Dowaai<i style="mso-bidi-font-style:normal">, </i>die de Vlamingen ter hulp is
gekomen en zeshonderd man verloren had. De stad Dowaai draagt in haar
wapenschild een door een gouden pijl gekwetst hart waaruit zes druppels bloed
vloeien.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">In
het dorpscentrum, tussen de kerk en het dorpsrestaurant, bevindt zich een
doodlopende zijstraat, met aan het einde ervan een hoeve, waarnaast een
monumentje staat met zowel een Nederlandse als een Franse tekst ter
nagedachtenis aan de slag van 1304 en van andere veldslagen in de geschiedenis
van de Nederlanden, maar vooral ter aanmoediging van de vrede. Dit monument met
een replica van Onze-Lieve-Vrouw-ter-Potterie uit Brugge werd op 23 augustus
1992 opgericht met de steun van de Gemeente Pevelenberg, de KBC, de Jogging Club
van Brugge, de West-Vlaamse Gidsenkring, de Jan Breydel en Pieter de
Coninck-commissie, de Marnixring Brugge, de Kunstzaak Garemyn uit Brugge, in
aanwezigheid van Burgemeester E. Cupers van Pevelenberg en Kanunnik R. Lagrain.
Het geheel kwam mede tot stand dankzij K. de Vos, Martin Formesyn, Hilaire
Servien en André Maréchal.<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt">&nbsp;<o:p>
</o:p>
</span></p>
<p class="MsoBodyTextIndent" style="text-indent: 0; line-height: 100%; margin: 0"><span style="font-size:12.0pt;mso-bidi-font-size:10.0pt"><b style="mso-bidi-font-weight: normal; font-size: 12.0pt; mso-bidi-font-size: 10.0pt; mso-bidi-font-style: normal"><i style="mso-bidi-font-style: normal; font-size: 12.0pt; mso-bidi-font-size: 10.0pt; mso-bidi-font-weight: normal"><font color="#669900">WANDELING<o:p>
 </font></i></b><i style="mso-bidi-font-style:normal"><b style="mso-bidi-font-weight:normal">
</o:p>
</b></i>
</span></p>
<p class="MsoNormal" style="mso-pagination: none; tab-stops: 16.4pt; mso-layout-grid-align: none; text-autospace: none; text-indent: 0; line-height: 100%; margin: 0"><b>&nbsp;<o:p>
</o:p>
</b></p>
<p class="MsoBodyText3" align="left" style="line-height: 100%; text-indent: 0; margin: 0"><span style="font-size:12.0pt">Onze
wandeling in Mons-en-Pévèle begint op de Place Général de Gaulle. Als u met
uw gezicht naar het oorlogsmonument staat begint u de wandeling schuin rechts.<o:p>
</o:p>
</span></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p class="MsoHeading7" align="left" style="tab-stops: 10.2pt; text-indent: 0; line-height: 100%; margin: 0"><span style="font-size:12.0pt"><font color="#FF9900"><b>DE
PAS ROLAND<o:p>
</o:p>
</b></font>
</span></p>
<p class="MsoNormal" style="mso-pagination: none; tab-stops: 16.4pt; mso-layout-grid-align: none; text-autospace: none; text-indent: 0; line-height: 100%; margin: 0">Even later staat u al aan de rand van het dorp. Langs
deze kant van het dorp strekt zich het slagveld van 1304 uit. Beneden bevindt
zich een klein ravijn, dat de <i>Parolan </i>of <i>Pas Roland </i>heet. Er
circuleren twee versies over het ontstaan van die naam. Volgens Abt Herengt,
historicus van Mons-en-Pévèle, had er de avond voor de slag van 1304 een
conferentie plaats op de Pas Roland, in een poging te komen tot een
preventieve vrede. De Engelsen hadden op dat moment net een vloot vóór
de Nederlandse kust verloren en konden de Vlamingen niet te hulp komen. Maar de
eisen van de Fransen brachten de kans op vrede in het gedrang. Bij deze
onderhandelingsronde zou de oorspong van bet woord <i>parolan </i>liggen: <i>lieu
où lon a échangé des paroles. <o:p>
</o:p>
</i></p>
<p class="MsoNormal" style="mso-pagination: none; tab-stops: 16.4pt; mso-layout-grid-align: none; text-autospace: none; text-indent: 0; line-height: 100%; margin: 0">Een legende vertelt echter dat het ravijn de
pootafdruk is van Roelands paard, dat met één enkele stap een reusachtige hoop
aarde van de berg had losgemaakt om de Drievuldigheidsberg (Mont-Saint-Aubert)
bij Doornik te vormen. Roeland was een afstammeling van Clovis, en paladijn van
Karel de Grote. Deze heuvel is hoger dan die van Mons-en-Pévèle. Wil dat
zeggen dat Doomik groeide ten koste van Mons in die periode?</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">In werkelijkheid is de Pas-Roland een uitholling in de
vorm van een hoefijzer, een soort natuurlijke piste waar zich in de loop der
tijden toernooien en ringsteekspelen hebben afgespeeld. Nog niet zo lang geleden
werd, tijdens graafwerken om er een speelveld aan te leggen, een oude tribune
gevonden.</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">U gaat naar links, langs het park en bekijkt beneden u
de vreemde instulping in de heuvel. U gaat onder de poort door. Links ziet u een
monument in een grasperk (zie hiervoor). Het verwijst naar de Slag op de
Pevelenberg en de daarmee verbonden Brugse Belofte. In de zomer van 1304
hadden de vrouwen van de Brugse ambachtslui immers de belofte gedaan om, ingeval
hun mannen overwonnen, elk jaar een kaars van 36 pond aan
Onze-Lieve-Vrouw-ter-Potteriekerk te schenken. Sinds 1305 (met een onderbreking
tussen 1796 en 1839) gaat elk jaar op 15 augustus s morgens de
Blindekensprocessie uit waarbij twaalf meisjes de kaars naar de kerk brengen.
Ook Vlaanderen was dus overtuigd van zijn overwinning nabij Mons-en-Pévèle!</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p class="MsoHeading7" align="left" style="text-indent: 0; line-height: 100%; margin: 0"><span style="font-size:
12.0pt"><font color="#FF9900"><b>KAPEL VAN DE HEILIGE RITA EN DE COURANT DE COUTICHES<o:p>
 </b></font>
</o:p>
</span></p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">Ter hoogte van de bocht naar links, voert een smal
paadje rechts u naar een weiland. Vanaf hier hebt u nogmaals uitzicht op het
slagveld, dat we nu beter gaan verkennen. Bij het prikkeldraad kunt u maar één
kant uit: links. Via de trap komt u op de straat, waarna u rechts afslaat. Bij
de grote weg slaat u opnieuw rechts af. Aan de overkant strekt zich het kerkhof
uit, met een bijzonder mausoleum aan de linkerkant. De volgende straat die u
neemt is opnieuw rechts. Waar de Rue du Pas Roland van rechtsboven komt, slaat u
links het aarden pad in. U gaat door totdat u de vroegere spoorlijn naar
Mons-en-Pévèle bereikt (links ziet u het stationnetje), die nu als een wandel-
en fietspad is ingericht. U gaat rechtdoor, verder de helling af. U loopt nu
ongeveer op de lijn waar de karren van de Vlamingen stonden opgesteld in 1304.
Links en rechts daarvan omsingelden de Fransen de Vlaamse stellingen. Na een
tijd komt u bij een kapel van de Heilige Rita op een straat uit, waarlangs een
beek loopt: de <i>Courant de Coutiches. </i>Ze vormde de zuidkant van het
slagveld.</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p class="MsoHeading7" align="left" style="text-indent: 0; line-height: 100%; margin: 0"><span style="font-size:
12.0pt"><font color="#FF9900"><b>CENSE ABBATIALE<o:p>
 </b></font>
</o:p>
</span></p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">U slaat nu naar rechts af, en volgt de straat die wat
later een bocht maakt naar rechts en stijgt. Aan een T-kruispunt slaat u opnieuw
rechts af, wat u even later nog eens doet en u slaat dan de Rue du Hem in. Bij
de volgende splitsing gaat u opnieuw rechts. Even later komt u op hetzelfde
kruispunt als daarnet. Nu slaat u echter links af, de Rue du Pas Roland in. U
hebt nu een mooi uitzicht op de kerk, op de oude linde, de verbouwde resten van
de abdij en op de Pas Roland. De abdij werd hier rond 600 na Christus gesticht
door Bretoense monniken. Ze werden uiteindelijk uit Mons verjaagd tijdens de
Franse Revolutie van 1789. De <i>cense abbatiale, </i>het gerestaureerde
hoevegebouw langs weerszijden van de onderdoorgang, behoorde ooit nog toe aan de
religieuze gemeenschap. De oude <i>Linde </i>werd in 1789 geplant als boom
van de vrijheid.</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p class="MsoHeading7" align="left" style="text-indent: 0; line-height: 100%; margin: 0"><span style="font-size:
12.0pt"><b><font color="#FF9900">SINT-JAN-BAPTISTKERK<o:p>
 </font>
 </b>
</o:p>
</span></p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">U gaat via de rechterkant van de Pas Roland naar
boven, gaat nogmaals onder de abdijpoort door, maar slaat daarna links af,
richting kerk. Het opvallendste monument van Mons-en-Pévèle is de
Sint-Jan-Baptistkerk uit de periode 1820-1824. Dewarlez, een Rijselse architect,
ontwierp haar (net als de kerkhofpoort van Seclin!). Het klokkenensemble dateert
uit 1882. Vroeger was de klokkentoren een toeristische trekpleister. Bij helder
weer zouden wel 100 torens kunnen waargenomen worden, zoals die van Rijsel,
Valencijn <i>(Valenciennes)</i>, Orchies, Dowaai, Hénin-Beaumont en Lens of die
van de oorlogsmonumenten van Notre Dame de Lorette en Vimy.</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0"><b><font color="#FF9900"><span lang="FR-BE" style="mso-ansi-language:FR-BE">SINT-JANSBRON
(FONTAINE SAINT-JEAN) </span>EN BÉGUINAGE<o:p>
 </font>
</o:p>
</b></p>
<p class="MsoNormal" style="mso-pagination: none; tab-stops: 15.55pt; mso-layout-grid-align: none; text-autospace: none; text-indent: 0; line-height: 100%; margin: 0">Even verderop, ter hoogte van het dorpsrestaurant,
slaat u linksaf naar de Place de Gaulle. U bent nu rond, maar er is nog iets wat
u op uw wandeling niet hebt gezien: de Sint-Jansbron<i> (Fontaine Saint-Jean). </i>Tijdens
de Slag bij de Pevelenberg zou het leger van Filips de Schone deze belangrijke
waterput bezet hebben. De bron bestaat nog steeds, al ligt ze op privaatterrein.
We kunnen haar wel exact voor u situeren. Aan het kruispunt met het
dorpsrestaurant ligt aan de overzijde een soort recent woonhof: het <i>béguinage
de La Fontaine Saint-Jean </i>(in de Rue du Moulin). Aan de achterkant van de
binnenplaats van het hof, dat niet toegankelijk is, begint een steile helling
naar beneden. In de diepte bevindt zich een gemetselde put, waar een roestige
golfplaat overheen ligt. Het zijn vooral de koeien die de bron naar hartelust
kunnen bewonderen... Ze zou beschikken over helende eigenschappen voor de ogen
en de hersenen. Tot in de voorbije 20e eeuw kwamen omwonenden (en zelfs mensen
uit België) om er hun kinderen met oog- en hersenproblemen te wassen en te
baden. Oorspronkelijk was het een beekje met ijzerhoudend water, dat doorheen
het moeras aan de voet van de berg stroomde, op en die via het kasteel van
Blocus de rivier de Mark bereikt in Pont-a-Marcq.</p>
<p class="MsoNormal" style="mso-pagination: none; tab-stops: 15.55pt; mso-layout-grid-align: none; text-autospace: none; text-indent: 0; line-height: 100%; margin: 0">&nbsp;<o:p>
</o:p>
</p>
<p style="text-indent: 0; line-height: 100%; border-bottom: 1 solid #FF6600; margin: 0">
<span style="font-size:12.0pt;mso-bidi-font-size:10.0pt;font-family:&quot;Times New Roman&quot;;
mso-fareast-font-family:&quot;Times New Roman&quot;;mso-ansi-language:NL;mso-fareast-language:
FR-BE;mso-bidi-language:AR-SA"><br clear="all" style="page-break-before:always">
</span>
<b><span style="font-size:12.0pt;mso-bidi-font-size:10.0pt"><font size="5" color="#FF9900">De
Slag op de Pevelenberg<o:p>&nbsp; 18 augustus 1304</font>
</span></b>
<div style="border:none;border-bottom:solid windowtext .5pt;padding:0cm 0cm 1.0pt 0cm">
  <p class="MsoBodyTextIndent" style="text-indent: 0; mso-border-bottom-alt: solid windowtext .5pt; mso-padding-alt: 0cm 0cm 1.0pt 0cm; line-height: 100%; border-style: none; border-width: medium; margin: 0; padding: 0cm"><b><span lang="NL-BE" style="font-size:12.0pt;mso-bidi-font-size:10.0pt;mso-ansi-language:
NL-BE">
  </o:p>
  </span></b></p>
</div>
<h3 align="left" style="text-indent: 0; line-height: 100%; margin: 0"><span lang="NL-BE" style="font-size:12.0pt;
mso-ansi-language:NL-BE;mso-bidi-font-weight:bold"><font color="#669900">Leo Camerlynck<o:p>
 </font>
</o:p>
</span></h3>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; margin: 0"><span lang="NL-BE" style="mso-ansi-language:NL-BE">&nbsp;<o:p>
</o:p>
</span></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; text-indent: 0; line-height: 100%; margin: 0">Na de zeeslag nabij Zierikzee op 10 augustus 1304
tussen een Vlaams-Engelse en een Frans-Hollandse vloot, waarbij de laatste als
overwinnaar uit de strijd kwam, begon het tij te keren voor de Franse koning. De
verovering van Zeeland door Gwijde van Namen was mislukt. Hij raakte in
gevangenschap. Daarenboven was een van de helden van de Guldensporenslag, Jan
van Renesse, op een ongelukkige manier om het leven gekomen. Na de slag verdronk
hij toen een veerpont op de Lek te zwaar beladen was met manschappen.</p>
<p class="MsoNormal" style="mso-pagination: none; tab-stops: 15.55pt; mso-layout-grid-align: none; text-autospace: none; text-indent: 0; line-height: 100%; margin: 0">In Vlaanderen had Filips van Chieti ondertussen een
groot Vlaams leger verzameld. Ook de Franse koning had zijn landleger op de been
gebracht. Via de toegangspoort Rijsel zou hij nogmaals een aanval doen op
Vlaanderen. Na de nodige schermutselingen in Vlaanderen, onder andere nabij
Dowaai en Grevelingen was het dan uiteindelijk zover. De legers waren elkaar tot
op een halve mijl genaderd. De koning kon dit niet negeren. Ondertussen hadden
de Vlamingen zich op de Pevelenberg verschanst. Strijd leek dus de enige
overgebleven optie.</p>
<p class="MsoNormal" style="mso-pagination: none; tab-stops: 15.55pt; mso-layout-grid-align: none; text-autospace: none; text-indent: 0; line-height: 100%; margin: 0">Die dag in augustus was het verzengend heet. Vroeg in
de morgen kwamen de Vlamingen naar beneden met hun karren. Ze plaatsten ze op
zodanige wijze, dat ze er drie hagen mee vormden die van de berghelling
afliepen, over een lengte van zon 800 meter. Daartussen verschansten ze zich.
Men schat dat beide legers ongeveer even sterk moeten zijn geweest: het Vlaamse
telde zon 12.500 tot 15.000 manschappen, het Franse kon rekenen op zon
3.000 tot 3.500 ridders en 9.000 tot 11.500 man voetvolk. Rond negen uur begon
de strijd. De Fransen deden enkele pogingen om de Vlaamse verdedigingslinie te
ontmantelen. Zo lieten ze een ridderleger stormlopen op de karrenlinie, wat
echter een list was. Zodra ze dicht genoeg genaderd waren, staakten ze hun
aanval, het verlies van de Guldensporenslag indachtig. Speerwerpers en
kruisboogschutters bestookten intussen de Vlamingen. Tegelijk trachtte de Franse
ruiterij de Vlamingen weg te lokken uit hun stellingen door opeenvolgende
geveinsde stormlopen. Dat lukte gedeeltelijk.</p>
<p class="MsoNormal" style="mso-pagination: none; tab-stops: 15.55pt; mso-layout-grid-align: none; text-autospace: none; text-indent: 0; line-height: 100%; margin: 0">Meermaals deden (vooral) groepjes Ieperlingen en
Gentenaren uitvallen tegen delen van het Franse leger, die zich ietwat
afgezonderd hadden, wat vaak werd afgestraft als ze zich te ver van hun
karrenlinie waagden. Het front bleef muurvast zitten. Intussen werden de
Vlamingen ook bestookt met projectielen en werptuigen. Het waren uiteindelijk de
Ieperlingen die erin slaagden vijf van die tuigen onschadelijk te maken. Een
echte frontale aanval op het karrenstelsel mislukte iets daarna.</p>
<p class="MsoNormal" style="mso-pagination: none; tab-stops: 15.0pt; mso-layout-grid-align: none; text-autospace: none; text-indent: 0; line-height: 100%; margin: 0">Intussen viel het onbewaakte bevoorradingskamp van de
Vlamingen op de heuvelflank in handen van het Franse voetvolk. Veel Franse
boogschutters verlieten hun stelling aan de Courant de Coutiches (Coutichesbeek)
om te gaan plunderen. Na uren schermutseling bleef de uitsl