<!doctype html public "-//w3c//dtd html 4.0 transitional//en">

<html>

<head>

   <meta http-equiv="Content-Type" content="text/html">

   <meta name="Author" content="Dieter Cailliau">

   <meta name="GENERATOR" content="Microsoft FrontPage 4.0">

   <title>zan</title>

</head>

<body>

<p><br>

> <a href="nieuwsbrief.html">nieuwsbrief</a> > 20e jg. - 1e trimester

2002

<br>&nbsp;</p>

<ul>

<li>

<a href="#mededelingen"><font size="3"><b>Mededelingen</b></font></a></li>



<li>

<a href="#jaarboek"><font size="3"><b>Jaarboek De Nederlanden 'extra muros'

24 (2001)</b></font></a></li>



<li>

<a href="#van de voorzitter"><font size="3"><b>Van de Voorzitter</b></font></a></li>



<li>

<a href="#uitstap"><font size="3"><b>Studie-uitstap Broekburg en Grevelingen</b></font></a></li>



<li>

<a href="#het varhaal ve fransgezinde pater"><font size="3"><b>In de marge

van onze Studie-uitstap</b></font></a></li>



<li>

<a href="#prijzen hertog van arenberg"><font size="3"><b>Prijzen Hertog van

Arenberg</b></font></a></li>

</ul>



<p><a NAME="mededelingen"></a>

<h2>

Mededelingen</h2>



<h4>

Hernieuwing bijdragen</h4>

De jaarwisseling nadert met rasse schreden en confronteert ons met de noodzaak

ons mentaal aan te passen aan het tijdperk van de EURO. Voor de penningmeester

vereenvoudgt dit de zaken in die zin dat hij niet langer vier munteenheden

moet bijhouden en evenzoveel kastoestanden.

<br>Binnen het bestuur werd beslist de jaarbijdrage voor 2002 vast te leggen

op het ronde bedrag van 20 EUR. Dit behelst een geringe verhoging t.o.v.

vorig jaar waartegenover een uitbreiding van het ZANNEKIN-jaarboek <u><i> 'De

Nederlanden extra muros' </i></u> staat van 176 p. naar 208 p. In de bijdrage blijft

naast het omvangrijkere jaarboek uiteraard ook het abonnement op de <i> Nieuwsbrief

ZANNEKIN</i> begrepen. Bovendien zullen de leden en donnateurs (uiteraard met

inbegrip van hun huisgenoten) voortaan kunnen rekenen op een gevoelige

korting op de deelnameprijs van onze Studie-uitstapen en Ontmoetingsdagen.

<br>Het bijliggend betaalformulier is uitsluitend bestemd voor betaling

in Euro. Maak er bij voorkeur eerstdaags gebruik van. U bespaart onze administratie

immers tijd en geld - en oogst bovendien de dank van onze penningmeester

- indien u niet wacht op een betaalherinnering. PS: Noord-Nederlanders

blijken nogal eens te schrikken bij het ontwaren van een acceptgiroformulier.

Een dergelijk formulier wijst heus niet op "inhaligheid" vanwege onze administratie;

het wil het de lezer(es) gewoon makkelijk maken en hem of haar zonder veel

plichtplegingen de toezending van het jaarboek en de Nieuwsbrief garanderen

tegen de sterk gereduceerde ledenprijs. Na verschijnen bedraagt de prijs

van het jaarboek immers 23 EUR (zijnde de boekhandelsprijs) te verhogen

met 3 EUR verzendkosten.

<br>
<p><b>

Jaarboek <i> 'De Nederlanden extra muros' </i> 2002</b></p>

Het nieuwe jaarboek - voortaan uitgebreid tot 208 p.! - werd omstreeks einde

mei toegestuurd&nbsp; aan de leden. In deze 24e editie publiceren we o.m.

het sedert jaren verloren gewaande lyrische prozagedicht van Jean-Marie

Gantois met als titel <i>Scheldebron&nbsp;</i> <i>Adelbron.</i>

<br>&nbsp;

<h4>

ZANNEKIN-studie-uitstap:</h4>

Wie deelnam aan onze studie-uitstap naar Grevelingen (waaromtrent een terugblik

verder in dit nummer) is reeds op de hoogte: op zaterdag 4 mei 2002 trekken

we naar Bethune. 700 jaar na de Guldensporenslag van 1302 mag aan de naam

van Robrecht van Bethune wel eens herinnerd worden. We volgen zijn voetsporen

tot aan zijn graf in de St.-Maartenskathedraal te Ieper. Alle nadere inlichtingen

in onze volgende <i> Nieuwsbrief.</i> Noteer alvast de datum.

<br>&nbsp;

<h4>

Jaarboek De Franse Nederlanden 2001</h4>

Voor de 36e keer al brengt de stichting Ons Erfdeel (Murissonstraat 260,

8930 Rekkem) een <i> Jaarboek van de Franse Nederlanden</i> uit. De editie van

vorig jaar bevatte een uitgebreid deel waarin de situatie van ons Nederlands

werd behandeld. Een uniek promotiemiddel voor onze moedertaal en voor de

oorspronkelijke streektaal van vele Vlamingen in Frankrijk. In deze editie

komt de aandacht voor onze taal en cultuur in de Zuidelijke Nederlanden

veel minder aan bod. Wat brengt bijvoorbeeld een bijdrage over de luchthaven

van Rijsel bij over de sociaal-culturele banden met Rijks-Vlaanderen en

Nederland? L&eacute;o Bird, de auteur van deze bijdrage, schrijft zelf

dat deze luchthaven ge&iuml;soleerd ligt van een potentieel achterland

in Belgi&euml;, maar vergeet bij zijn wens om dit te veranderen de taalproblematiek

(zal de luchthaven van Rijsel zijn klanten van deze kant van de Schreve

in het Nederlands onthalen?) en de sociaal-economische problematiek van

een eventuele verzwakking van Zaventem mee te rekenen. Of het artikel over

de misdaadroman in de "Nord" (hier ontbreekt in de titel de refleks al

om de band met Vlaanderen te leggen) Frans-Vlaamse accenten legt, op wat

verwijzingen naar het carnaval, de reuzen en de hanengevechten na, is een

andere vraag. Tenzij je de problematiek van de werkloosheid rond Robeke

(Roubaix) bijvoorbeeld als Vlaams element naar voren schuift. Want daar

zijn luidens de auteur de immigranten uit de Magreb de eerste slachtoffers

van de economische crisis. Die werpt hen vaak terug in religieus fundamentalisme.

Of is een vermoorde zoon (sic) van priester Jean-Marie Gantois soms een

'Vlaams element'? De bijdrage van Michiel Nuyttens over de begijnhoven

in de Franse Nederlanden zet in de titel in elk geval wel de juiste toon.

Maar inhoudelijk legt de auteur vaker de klemtoon op wat ons scheidt, dan

op wat de begijnhoven in de Nederlanden eeuwenlang heeft verbonden. Nuyttens

heeft een merkwaardig uitgangspunt. Hij verwijst naar een overzichtsartikel

van Bernard Delmaire voor de periode 1230-1350 waaruit moet blijken dat

de begijnenbeweging "ook in de Franse Nederlanden" een grote bloei heeft

gekend en dat de invloed die er van uit ging minstens even groot moet zijn

geweest als in Vlaanderen. Er is &eacute;&eacute;n maar aan dit gegeven:

toen waren er geen "Franse Nederlanden", maar &eacute;&eacute;n Vlaanderen

. Ook in bijvoorbeeld Dowaai wilden de burgers toen "Vlaams" blijven. Dat

ene Vlaanderen blijkt ondermeer uit de bescherming die de Vlaamse gravinnen

Johanna en Margareta van Konstantinopel hebben gegeven aan de begijnhoven

van Dowaai, Valencijn en Malbode (Mauberge). Het begijnhof van Sint-Omaars,

met bijna vierhonderd begijnen in 1322 is quasi zeker in die tijd een Nederlandstalig

begijnhof. Dat wordt niet onderzocht. Pas na de Franse revolutie verandert

het beeld: bij ons worden de opge&euml;iste begijnhoven vaak opnieuw opgestart,

terwijl over de Schreve de Franse staat dat onmogelijk maakt. Nuyttens

gebruikt voor de plaatsnamen gelukkig meestal de Nederlandstalige vorm.

Dat kan over de verschillende bijdragen in dit jaarboek vaak niet worden

gezegd! We kunnen in dit korte bestek niet op alle artikels ingaan, toch

nog enkele korte opmerkingen. Kan men een artikel over de rol van de Duitse

admiraal Frisius in 1944-1945 in Duinkerke beschouwen als een zinvolle

bijdrage over de Nederlanden? De bijdrage van de gewezen KULAK-rector Vic

Nachtergaele over de decaan van de universiteit van Picardi&euml; en ook

auteur Jacques Darras is belangwekkend omdat Darras de draad wil heropnemen

van de geschiedenis van Boergondi&euml;. Hij pleit voor een Babels Europa:

"l'Europe sera Babel ou bien ne sera pas. Ce sera l'anti-Bastille." De

bijdrage van Cyriel Moeyaert in zijn reeks over de schrijftaal van de Westhoek

straalt zoals in elk jaarboek de goede geest uit. Hier gaat het over wat

ons bindt, een promotie voor ons Nederlands met een Nederlandstalige naamgeving.

Zo hoort het.

<div align=right><i>Johan van Herreweghe</i></div>



<h4>

Kalender 2002 Frans-Vlaanderen</h4>

Het Davidsfonds Frans-Vlaanderen (Sint-Janskruisstraat 19, 8970 Poperinge)

heeft een mooie traditie uitgebouwd met de kalender "een jaar in Frans-Vlaanderen".

De kalender schetst ook voor 2002 met stemmige tekeningen van de Ochtezelenaar

Jean-Claude Bottin een prachtig beeld van de oase van rust die de Frans-Vlaamse

Westhoek overwegend is. Het Vlaamse strodakhuis tussen Kassel en Okselare

op de kaft zet daarbij de toon. Okselare (voor de Francofielen: Oxelaere)

ligt op de zuidoost flank van de Kasselberg. Het stemmige dorp had tot

voor kort een medisch-pedagogisch centrum met de naam 'Kinderdorp'. In

het kasteel 'Hamerhouck' liet de Engelse schrijver Michael Jenkins een

verhaal afspelen over een Engelse jongen die daar het Vlaamse dialect van

het dienstpersoneel niet verstaat. Verder schetst J.-C. Bottin de Sint-Maartenskerk

van het kleinste dorp van Frans-Vlaanderen: Wulverdinge aan de grens met

Vlaams-Artezi&euml;; een renpaard dat ons zicht geeft op de Kasselberg;

de Sint-Filomenakapel in Sint-Joris-aan-de-A; de stenen windmolen van Leers;

het kasteel van Robersart in "la Flandre Gallicante" en tenslotte een calvariekruis

tussen Meteren en Berten. Met de tekst die het Davidsfonds bij dit kruis

als verduidelijking geeft, wordt ook aangetoond dat de reeks Davidsfondskalenders

over Zuid-Vlaanderen zo goed als onbeperkt is. Lees even mee: "Behalve

de zowat 600 kapelletjes die volgens Jozef de Zitter in de Frans-Vlaamse

Westhoek blijken te bestaan, vinden we er ook heel wat wegkruisen. Zo'n

wegkruis zie je langs de schilderachtige weg tussen Meteren en de Kruysstraete

in Berten. Meteren is opmerkelijk door het feit dat er heel wat eentalige

Vlaamse straatnaambordjes te vinden zijn, b.v. de Sint-Omaers straete,

de Goddeloozenhouck straete, de Beun straete, de Queeck straete." Op de

weg naar Berten kom je ook voorbij een rue des 4 Fils Aymon: de Vier Heemskinderen.

Wat verder zie je in de verte de Katsberg met bovenop de bekende Trappistenabdij,

de grootste van Frankrijk. De voertaal in de abdij was tot in 1883 Nederlands,

naar de wens van de stichter, de bekende schilder Nicolaas Ruyssen. De

hele omgeving is landschappelijk heel erg mooi. In Berten dat ook vlak

bij de Katsberg ligt, moet je beslist het kerkhof bezoeken waar achteraan

rechts de grafsteen staat van de hier geboren priester Jules Andouche (1887-1948),

Vlaams strijder. Volkomen in zijn geest prijkt op z'n graf de leuze van

Guido Gezelle "Wees Vlaming dien God Vlaming schiep". U kunt deze kalender,

een origineel geschenk, verkrijgen door storting van 250 frank op het rekeningnummer

000-1529169-61.

<div align=right><i>Johan van Herreweghe</i></div>



<h4>

Stichting Grensoverschrijdende Geschiedenis</h4>

In het meinummer 2001 van het <i> Historisch Nieuwsblad</i> wordt mededeling gedaan

van de voorstelling van de Stichting Euregionaal Historisch Centrum op

17 mei j.l. Deze stichting is in februari 2001 opgericht door de hoogleraren-geschiedenis

aan de universiteiten van Aken, Luik en Maastricht. Opgemerkt wordt dat

vreemd is dat geschiedenis bij de grens ophoudt. Als doelstelling wordt

dan ook naar voren gebracht: het bevorderen van het onderzoekdoen naar

het gemeenschappelijke verleden van de Euregio Maas en Rijn. Men is ervan

overtuigd dat door de geschiedenis van een grensoverschrijdend gebied te

bestuderen, de problemen beter kunnen worden aangepakt.

<br>Het is natuurlijk op zichzelf best verheugend dat men in de kringen

van de offici&euml;le geschiedkundigen oog begint te krijgen voor dit facet

van de geschiedenis. Maar ik ervaar een dergelijk bericht als teleurstellend

omdat daarin doorklinkt dat men blijkbaar nog nooit van onze activiteiten

gehoord heeft. Met gepaste trots mag ik toch stellen dat de <i> Vereniging/Stichting

ZANNEKIN </i> al meer dan 25 jaar op dit "front" actief is en dat de neerslag

van deze activiteit gebundeld is in inmiddels 23 afleveringen van onze

jaarboekenreeks.

<br>Met andere woorden: onze vereniging zal het zeer op prijs stellen op

&eacute;&eacute;n of andere wijze bij dit initiatief betrokken te raken.

Het past volledig in ons activiteitengeheel. En we staan niet met lege

handen. Wij bieden graag de kolommen van ons jaarboek aan voor het publiceren

van de resultaten van bovengenaamd onderzoek.

<br>Tenslotte nog een vraag. Waarom beperkt de stichting zich tot het gebied

dat in zich komt vanuit de universiteiten van Aken, Luik en Maastricht?

Als dit verstaan moet worden als een vorm van aftasten, kan ik er begrip

voor opbrengen. Maar men zal er toch op bedacht moeten zijn dat het grensgebied

van de Nederlanden zich nog altijd uitstrekt van Duinkerke tot Emden. Voor

belangstellenden binnen onze kring laat ik hier het adres volgen: Stichting

Euregionaal Historisch Centrum, p/a Sociaal Historisch Centrum Limburg,

Boschstraat 73, NL 6211 AV Maastricht (tel. 043-3250141).

<div align=right><i>Marten Heida</i></div>



<p><a NAME="jaarboek"></a>

<h2>

<i>

Jaarboek 'De Nederlanden extra muros' </i> 24 (2002)</h2>

Voor een meer uitgebreide inhoudsopgave verwijzen we naar onze <i>Nieuwsbrief&nbsp;
</i>nr. 3/2002, waar ook aandacht besteed wordt aan onze nieuwe uitgave <i>1302
- een heel-Nederlandse geschiedenis</i> van de hand van onze vice-voorzitter Leo
Camerlynck.

<table COLS=2 WIDTH="100%" >

<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>



<tr>

<td></td>



<td></td>

</tr>

</table>



<p>&nbsp;<a NAME="van de voorzitter"></a>

<h2>

Van de Voorzitter</h2>

<b>

Mijn "weg" liep via Vlaanderen...</b>

<br>"Anders dan door kinderen een eenvoudigen van geest wordt hij niet

meer gelezen." Aldus Eug&egrave;ne de Bocks waardeoordeel over het werk

van Hendrik Conscience (in <i> Ons Erfdeel </i> 2001/4, p. 563). Dit mag niet al

te positief van inhoud zijn, zijn <i> Leeuw</i> <i> van Vlaanderen </i> staat wel aan het

begin van mijn "weg" naar Vlaanderen.

<br>Ik zal een jaar of twaalf geweest zijn, toen ik weer eens bij mijn

grootouders van moederszijde logeerde. Ze waren in mei 1939 "ge&euml;migreerd"

vanuit de zuidwesthoek van Friesland (Echten) naar de noordwesthoek van

de buurprovincie Overijssel (Zwartewatersklooster, een gehucht halverwege

Hassel en Zwartsluis). Inderdaad "ge&euml;migreerd". Vanuit de woonkeuken

van de boerderij (in Echten) waar ik ben opgegroeid, konden we de watertoren

van Kuinre zien. Gemeten naar de beperkte geografische schaal van toen

begon daar voor ons het "buitenland" dat zich onderscheidde door andere

gewoonten en - niet te vergeten - een andere "taal". Spraken wij thuis

Fries, aan de andere kant van de Tjonger was "Overijssels" de huistaal.

Vanwege economische toestanden als gevolg van de crisis in de jaren dertig

verhuisde het gezin van mijn grootouders naar dit gebied.

<br>Terug naar <i> De Leeuw van Vlaanderen</i>. Ik kan me nog herinneren dat dit

verhaal een grote indruk op mij heeft gemaakt. En het heeft mij nieusgierig

gemaakt; ik kreeg belangstelling voor het land waar deze geschiedenis zich

heeft afgespeeld. Trouwens ook mijn meester van de zesde klas heeft daaraan

bijgedragen; hij leerde ons liederen zingen als Boven Gent rijst en vertelde

ons waarom de toren van het belfort "zinn'beeld van 't verleden" was. Achteraf

heb ik er mij over verbaasd dat in het boerengezin van mijn grootouders

uitgerekend dit boek in de kast stond. Temeer daar het totale boekenbezit

uiterst miniem was. Toch was dit ook weer niet zo verwonderlijk; het was

natuurlijk een goede zaak dat je kon lezen, maar je moest het niet teveel

doen, want dat was zonde van de tijd. En dat niet alleen. Ik hoor het mijn

grootmoeder nog tegen mijn moeder zeggen: "Die jongen - daarmee bedoelde

ze mij - verleest zijn verstand nog een keer." Ze was blijkbaar onkundig

van de spreuk "Wie leest verrijkt zijn geest".

<br>Door<i> De Leeuw</i> op het Vlaamse spoor gezet is dit deel van de Nederlanden

nooit weer uit mijn blikveld verdwenen. Daar heeft mijn opgroeien in een

gereformeerd gezin zeker het zijne toe bijgedragen &egrave;n de liefde

voor geschiedenis die mijn moeder mij heeft meegegeven. En deze liefde

had vooral betrekking op de geschiedenis van het gereformeerd protestantisme.

Ik weet niet meer hoe oud ik was, toen ik op een gegeven ogenblik de "ontdekking"

deed, dat als er geen inquisitie zou zijn geweest, een groot deel van Vlaanderen

gereformeerd en het overgrote deel van mijn geboortestreek roomskatholiek

zou zijn geweest. Immers rond 1560 is in de Westhoek de bevolking tussen

60 en 100% gereformeerd, terwijl het percentage in het Friesland van die

jaren zeker niet boven 10% is uitgekomen.

<br>Ook een ander facet heeft meegespeeld in mijn groeiende belangstelling

voor Vlaanderen en wel dat van de taalstrijd en de daarmee verbonden ontvoogdingsstrijd.

Opgroeiend in een Friestalig gezin ben ik van jongsaf aan vertrouwd geweest

met de spanningen die dit met zich meebrengt. Het Nederlands was de taal

van kerk en school. Zeker, eerst de kerk, want dat was de plaats waar ik

als kleuter Nederlands hoorde (s)preken en daarop aansluitend de driemaal-dagelijkse

lezing na de maaltijd uit de Bijbel, natuurlijk in de "Tale Kana&auml;ns"

- het Hollands, zoals in onze huiselijke kring het Nederlands altijd werd

genoemd.

<br>In 1961 kwam Vlaanderen heel dicht bij toen ik met mijn gezin verhuisde

naar het Zeeuwse deel van Vlaanderen. Gebruikmakend van de beperkte eigen-vervoersmogelijkheid

- de fiets - ben ik tijdens die eerste jaren van ons verblijf in dit "schone

land" verkenningstochten in de grensstreek wezen maken. Als later de auto

binnen bereik komt, breiden die tochten zich steeds verder uit en ontstaan

ook de eerst contacten met mensen "aan de andere kant" die ik tot op de

dag van vandaag tot mijn vrienden mag rekenen.

<p><b>... en Frans-Vlaanderen...

<br></b>Het is ook dankzij het wonen in het Zeeuwse deel van Vlaanderen dat

ik op een zeker ogenblik ontdekte dat er ook een Frans-Vlaanderen bestond.

Die ontdekking heeft op een vreemde manier plaats gevonden, n.l. via Zuid-Afrika.

Mijn in Spui wonende collega had nauwe banden met dit land; geen wonder,

want het was zijn geboorteland. Zijn vader was het het eind van de 19e

eeuw door de Transvaalse regering aangetrokken als onderwijzer maar teruggekeerd

naar Nederland na het be&euml;indigen van de Tweede Boerenoorlog (1902).

Na de Tweede Wereldoorlog zijn nogal wat Nederlanders naar Zuid-Afrika

ge&euml;migreerd. Deze emigranten gaven een eigen blad uit waarop deze

collega was geabonneerd. Het was in een aflevering van dat blad dat een

artikel stond over Frans-Vlaanderen; het was geschreven door een zekere

Jozef Deleu. Omdat mijn collega wist dat ik me zeer interesseerde voor

Vlaanderen kreeg ik die aflevering van hem. Het artikel van Deleu eindigde

met de mededeling dat, wanneer je meer informatie wilde hebben, je een

abonnement op <i> Ons Erfdeel </i> kon nemen.

<br>En zo is deze bal gaan rollen. Ik heb toen contact opgenomen met Jozef

Deleu en mij geabonneerd op <i> Ons Erfdeel</i>. Dat was midden jaren zestig. Samen

met mijn vrouw heb ik &eacute;&eacute;n van die zomers - na de kinderen

te hebben "uitbesteed" bij kennissen- op de bromfiets een eerste verkenningstocht

naar Frans-Vlaanderen (omgeving Sint-Winoksbergen) gemaakt. Op de terugweg

hebben we van de gelegenheid gebruik gemaakt door aan te leggen bij Huize

Oranje - toen nog in de dorpskom van Rekkem. Het is ook van die tijd dat

de vriendschap met Jozef Deleu dateert. Ja en dan hangt het er maar van

af in welke mate je je ergens bij laat betrekken. Als ik dat zo schrijf

dan heeft dat betrekking op mijn deelnemen aan de activiteiten van het

Komitee voor Frans-Vlaanderen en de daaruit voortvloeiende vriendschapsrelaties

met de families Demedts en Verbeke. Als je op een gegeven ogenblik in de

achteruitkijkspiegel van je leven kijkt dan ontdek je dat deze vriendschappen

bijgedragen hebben tot verrijking van je leven.

<p><b>... naar ZANNEKIN</b>

<br>In 1971 zijn we vanuit het Zeeuws-Vlaamse land verhuisd naar het in

de Gelderse Vallei gelegen Veenendaal. Het was hier dat ik op een zekere

dag een brief van dr. Rutten ontving met het verzoek voor een gesprek over

mogelijke toetreding tot het bestuur van de <i> Vereniging ZANNEKIN</i>. Na afloop

van dit gesprek - dat bij mij thuis plaatsvond - kostte het mij geen moeite

de slotvraag van dr. Rutten met "ja" te beantwoorden.

<br>Enkele jaren later is dr. Rutten, deze keer in gezelschap van de heer

Goethals en hun vrouwen, opnieuw afgereisd naar Veenendaal. Bij zich hadden

ze de drukproeven van het eerste jaarboek waarvan de paginering nog moest

worden vastgesteld. Een halve zaterdagmiddag zijn we daarmee in de bestuurskamer

van de school waaraan ik toen als hoofd verbonden was, bezig geweest.

<br>Deze bemoeienis vloeide regelrecht voort uit mijn deelneming aan de

inmiddels gevormde werkgroep "De Oostelijke Nederlanden", die op gezette

tijden bijeen kwam ten huize van dr. Rutten te Maaseik. Het is ook daar

dat het door mij voorgestelde plan een jaarboek als publicatie uit te geven

werd aangenomen. De achterliggende overweging was dat een tijdschrift moeilijk

te verwerkelijken was met name vanwege het dwangmatige verschijningskarakter;

wilde men geloofwaardig overkomen dan had men er voor te zorgen dat de

nieuwe aflevering op het juiste tijdstip klaar was voor toezending aan

de abonnees. Met het uitgeven van een jaarboek zou men iets ruimer in het

tijdscorset zitten.

<br>Dat deze beslissing de juiste is geweest, blijkt duidelijk uit de waarde

die aan deze reeks wordt toegekend. Voor een niet onbelangrijk deel is

dat te danken aan het feit dat we ons hebben weten te verzekeren van medewerking

uit onder meer het hele randgebied. Dat heeft ook sterk bijgedragen tot

verhoging van het documentair karakter.

<br>Als voorzitter ben ik de vierde in de rij. In 1989 heeft het bestuur

mij door stemming de hamer als teken van deze waardigheid toevertrouwd.

Waren aanvankelijk de vergaderingen soms gekenmerkt door interne spanningen

- wat het leidinggeven er niet gemakkelijker op maakte - toen het "vaarwater"

weer rustiger werd, heb ik het werk dat aan deze functie verbonden is graag

verricht, daarbij op voortreffelijke&nbsp; wijze gesteund door Maurits

Cailliau als secretaris, penningmeester en eindredacteur van ons jaarboek.

In goede harmonie hebben we, samen met het ganse bestuur, mogen samenwerken

ten bate van onze vereniging. Ik heb er goede hoop op dat dit klimaat bestendigd

zal worden gedurende de tijd dat ik de voorzittersstoel bezet houd.

<div align=right><i>Marten Heida</i>

<br><i>Prins Willem Alexanderpark 53</i>

<br><i>NL 3905 CB Veenendaal, Tel. 0318-510 087</i></div>

<a NAME="uitstap"></a>

<h2>

Uitstap naar Broekburg en Grevelingen</h2>

<i>

Met Zannekin naar Zuid-Vlaanderen reizen

<br>Is onze Nederlandse cultuur hier prijzen!

<br>Oude Vlaamse dorpjes en po&euml;tische steden

<br>Hebben er door de oorlog soms veel geleden.</i>

<p><i>Ieperstation, vertrekpunt met zovele bekende gezichten

<br>Nu volgen kort de begroetingsplichten.

<br>Marten, Jan, Maurits, Leo...

<br>'t Hele gezelschap, weer zo!</i>

<p><i>We rijden langs lieflijke dorpjes vol rust,

<br>Ga ze nu bezoeken, er wandelen, een lust.

<br>Wormhout met zijn oude Deschodtmolen,

<br>Ekelsbeke met kasteel en park om in rond te dolen.

<br>Zie de bordjes 'd'oude Meulenstraete'

<br>We zagen het bijna te 'laete'

<br>We rijden nu het Blootland binnen

<br>Land dat men op de zee kon winnen.

<br>Broekburg is onze eerste halte,

<br>Daar krijgt het bezoek al wat gestalte.

<br>De Sint-Jan de Doperkerk met Romaanse sporen,

<br>Heeft ons door die liggende Madonna kunnen bekoren.

<br>Zoveel is hier in 1940 in puin geschoten

<br>Maar nu in moderne vorm gegoten.</i>

<p><i>Grevelingen rijden we nu binnen met z'n stoere muren,

<br>Waar je kunt wandelen en kuieren vele uren.

<br>We eten er in restaurant 'Le beau rivage'

<br>De picon is heerlijk, we zijn zo 'sage'

<br>Aan een tafel heeft men zich met twee picons kunnen versterken,

<br>Je kunt het aan hun luidruchtig gelach wel merken.

<br>'t Volgende was krab als voorgerecht,

<br>'t Was niet mis, dat weze gezegd.

<br>Een reuzegrote hoofdschotel kwam nu op tafel,

<br>We worden allen stil, we houden onze wafel.

<br>De heer burgemeester kwam ons verwelkomen,

<br>Ons voor het mooie van Grevelingen klaarstomen.

<br>Velen dronken nog een glas wijn,

<br>Wit of rood, hij was toch fijn.

<br>Wijn van Willibrordus of van een kasteel,

<br>'t Was een goede afsluiter, een fijn geheel.

<br>We hoorden het van Jan, Willibrordus is bijna overal geweest,

<br>Ja, zoals de paus van Rome, geschoeid op dezelfde leest.

<br>Ligt de heilige hier of in Echternach begraven?

<br>Of was het (zo oneerbiedig) een varken met vele gaven?

<br>In de kerk zien we een mooi epitaaf

<br>Prachtig, fris en gaaf.

<br>We gaan in de ondergrond het reli&euml;fplan bekijken,

<br>En het met de huidige werkelijkheid vergelijken.

<br>Verder oude plannen en gravuren,

<br>En Franse soldaten met eigenaardige kuren.

<br>Buiten zie je de denker van Rodin,

<br>Maar neen, van Rembrandt Bugatti, ook tr&egrave;s bien.

<br>En 't zijn ook niet de burgers van Calais,

<br>%aar een groepje babbelzieke dames, w&egrave;.

<br>De kerncentrales hebben de stad veel bibbergeld bezorgd.

<br>Vandaar dat alles hier zo mooi is hersteld en verzorgd!

<br>We klimmen naar boven,

<br>Kunnen het panorama van de stad maar loven.

<br>Afdalen is moeilijker van aard

<br>Maar 't was het toch wel waard.</i>

<p><i>Kapellebroek met een echt Sint-Jakobsreliek

<br>En beelden door de memel wat ziek.

<br>Jan gaf op de kansel uitleg als een predikant

<br>Want Romaans is iets naar zijn tand.

<br>Sint-Gandolf wordt hier vereerd door verlaten vrouwen,

<br>Die hun echtgenoot niet meer kunnen betrouwen.</i>

<p><i>We rijden naar Herzele, naar 'De vette os'

<br>Daar laat men ons voor de laatste keer weer los.

<br>Een kopje koffie, een stukje taart

<br>Is deze heerlijke dag wel waard.

<br>De voorziter sprak het slotwoord uit.

<br>Daarom rinkelde de aspot eerst luid.

<br>Hij dankte de chauffeur voor een rit zonder blutsen en builen

<br>We geven hem dan ook 'n applaus zonder bloemtuilen

<br>Ook Leo en Jan onze dank

<br>Niets aan de studie-uitstap was mank.

<br>We waren met een grote bende,

<br>Nu komt er helaas aan deze reis een ende.

<br>Goede vrienden, 't was fijn,

<br>Om samen met Zannekin te zijn.

<br>We zijn heel tevree

<br>En gaan volgend jaar nog eens mee!</i>

<div align=right>

<p><i>Verslag in sneldicht van Marcel Denduyver, Gistel</i></div>



<p><a NAME="het varhaal ve fransgezinde pater"></a>

<br><b><font size="5">In de marge van de ZANNEKIN-studie-uitstap</font></b>

<h2>

<font size="4">

Het verhaal van een Fransgezinde pater</font><sup><a href="#1">1</a></sup></h2>

<i>Stephan de Cock, Mechelen</i>

<p>De opstandige Mechelse pater Raymundus van Thurenhoudt werd verbannen

naar het Capucienenklooster en opgesloten in het voormalig 'pesthuis',

dat ver in de hovingen van het klooster gelegen was. Het was een ideale

plaats om te ontsnappen. Op 11 januari 1790 profiteerde hij van de duisternis

om 's avonds te ontkomen. De prior der Dominikanen werd verwittigd en 's

anderendaags werd een grondige speuractie georganiseerd door twee broeders,

die pater Raymundus 's avonds in het Capucienenklooster terugbrachten.

Begin van oktober 1791 is hij terug bij de Dominikanen doch hij bleef onverbeterlijk.

Wanneer Mechelen voor de eerste maal ingenomen wordt door de Franse soldaten

verlaat hij voorgoed het klooster om zich bij de Fransen aan te sluiten.

Pater Van Thurenhoudt wil zich wreken op zijn overste. Want in de Franse

Club werd de prior van de Dominikanen aangeklaagd omdat hij zou gepredikt

hebben tegen de komst van de Fransen. Men stelde vier burgers en twee militairen

aan om dit geval te onderzoeken, maar deze burgers kregen argwaan en deden

niet mee. Op 23 december 1792 droeg pater Raymundus voor de Fransen de

eerste H. Mis op in de St.-Pieterskerk en op 4 januari 1793 vroeg hij aan

aartsbisschop de Franckenberg, in het gezelschap van een Franse legerkapitein

de toelating om 'Aumonier' of 'veldpaep' te worden van het Franse garnizoen

te Mechelen. De aartsbisschop kreeg angst en zei dat hij eerst zijn vicaris

moest raadplegen. Of pater Van Thurenhoudt die toelating ook verkregen

heeft is niet bekend, maar daar hij vroeger reeds negen maal uitleg moest

geven aan de aartsbisschop over zijn handelswijze, zal het antwoord wel

negatief geweest zijn. Op 24 februari werd er op de Grote Markt een altaar

opgesteld om een lijkdienst te houden voor Guillaume Pelletier de Saint-Fargeau,

kapitein van het 1e Regiment Infanterie van het Franse leger. Pater Van

Thurenhoudt deed de mis. Wanneer het Franse leger een maand later onder

druk van de Oostenrijkers Mechelen moest verlaten werd dit altaar vernield

en verbrand. Pater Raymundus ging mee en werd aangesteld als verantwoordelijke

voor de parochie Capelle-Broeck in Frans-Vlaanderen. Op 15 juli 1794 werd

Mechelen definitief ingenomen door de Franse troepen. Op 13 maart 1795

was pater Van Thurenhoudt terug in Mechelen om zijn pas te laten tekenen.

Doch de Fransen beschouwden hem nog als een Dominikaan in de missie. Op

17 maart werd een lijst opgesteld van alle Dominikanen uit het Mechels

klooster, bijgevolg werd ook pater Van Thurenhoudt vermeld. Maar daar hij

geen deel uitmaakte van de kloostergemeenschap, kon hij moeilijk zijn handtekening

onder dit document plaatsen. Later verliet hij Mechelen definitief om zich

als pastoor te Drincham, ook in Frans-Vlaanderen, te vestigen waar hij

stierf op 12 september 1820.

<br>_____________________

<br><a NAME="1"></a><sup>1</sup> Fragment uit een studie in voorbereiding

over de Dominikanen te Mechelen. Op onze Studie-uitstap bezochten we ondermeer

het kerkje van Capelle-Broeck en het vlakbij gelegen Drincham. De deelnemers

zullen er ongetwijfeld prijs op stellen kennis te nemen van dit verhaal.

<p><a NAME="prijzen hertog van arenberg"></a>

<h2>

Prijzen Hertog van Arenberg</h2>

Reglement

<ol>

<li>

De Arenbergstichtingen hebben twee prijzen ingericht ter bevordering van

het historisch en cultureel onderzoek van het Europese continent.</li>



<li>

Een prijs van 4000 Euro bekroont een algemeen werk, gericht op een breed

publiek. Deze studie moet bij voorkeur betrekking hebben op <b> de oude XVII</b>
<b>

Provinci&euml;n der Nederlanden, het Heilig Roomse Rijk (vooral het Rijnland

en Westfalen en/of Noord-Frankrijk.</b></li>



<li>

Een prijs van 1000 Euro bekroont een wetenschappelijke studie, die gebaseerd

is op Arenbergarchieven, die o.m. in Arras, Brussel, Dowaai, Dusseldorp,

Edingen, Koblenz, Leuven, Parijs en Wenen bewaard worden.</li>



<li>

De prijzen zijn niet deelbaar en kunnen evenmin verhoogd worden als de

jury ze niet toekent.</li>



<li>

De twee prijzen worden tweejaarlijks toegekend aan Duits-, Engels-, Frans-

of Nederlandstalige auteurs, zonder uitsluiting van andere Europese talen.</li>



<li>

De studies mogen van de hand zijn van &eacute;&eacute;n of meerdere auteurs.

Ze dienen op origineel bronnenmateriaal te steunen. Zowel boeken, universitaire

scripties als artikels van tenminste 50 blz. komen in aanmerking.</li>



<li>

Het wetenschappelijk comit&eacute; behoudt zich het recht voor per uitzondering

een literair werk (dichtkunst, proza), een muzikale compositie, een kunstwerk

(schilderij, beeldhouwwerk, grafiek), een architecturale realisatie, een

inventaris of de restauratie van een archief te bekronen.</li>



<li>

Voor de beoordeling van de kandidaten werd een wetenschappelijk comit&eacute;

opgericht. Zijn samenstelling en werking werden in een apart reglement

vastgelegd.</li>



<li>

Kandidaten dienen hun werk in twee exemplaren aan het secretariaat te bezorgen.

De inzendingen moeten getypt of gedrukt zijn en dienen naam, titel, adres

en telefoonnummer van de auteur te vermelden.</li>



<li>

Alle in art. 9 genoemde documenten moeten uiterlijk op 31 januari 2002

in het bezit zijn van het secretariaat.</li>



<li>

Binnen dezelfde termijn mogen de leden van het wetenschappelijk comit&eacute;

of uitgevers op eigen initiatief kandidaten voorstellen.</li>



<li>

Het wetenschappelijk comit&eacute; behoudt zich het recht voor &eacute;&eacute;n

exemplaar van de in art. 9 genoemde werken te behouden en te publiceren.</li>



<li>

Het wetenschappelijk comit&eacute; mag naar eigen goeddunken specialisten

raadplegen om de kwaliteit van de inzendingen te beoordelen.</li>



<li>

In alle gevallen die niet in het reglement voorzien zijn, zal het wetenschappelijk

comit&eacute; zelf een beslissing nemen na overleg met de Arenbergstichtingen.</li>



<li>

De prijzen worden uitgereikt op een door het wetenschappelijk comit&eacute;

gekozen plaats, doorgaans in de maand september.</li>

</ol>



<p>Voor bijkomende inlichtingen: Secretariaat Archief en Cultureel

Centrum Arenberg, IJzerstraat 6-8, B. 7850 Edingen, tel./fax 0032/(0)2-395

9141.

<br>&nbsp;

<br>

<br>&nbsp;

</body>

</html>

