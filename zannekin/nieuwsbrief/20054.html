<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Driemaandelijks tijdschrift van de Vereniging</title>
<base target="_self">
</head>

<body bgcolor="#FFFFFF">

<p><sup><br>
</sup>
<font size="4"><sup>
&gt; <a href="nieuwsbrief.html">nieuwsbrief</a> &gt; </sup><sup>10</sup><sup>e jg. -
4/2005</sup></font>
</p>

  <table border="0" width="100%">
    <tr>
      <td>

<p style="border-bottom: 1 solid #008000">

<font size="6" color="#008000"><b>Bijdragen over:</b></font>
<ul>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#ont">ZANNEKIN-Ontmoetingsdag
    Keulen, 15 oktober</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#kunst">De
    (Kunst)geschiedenis van Keulen op een namiddag</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#dened">De
    Nederlandse taal en cultuur lonen de moeite</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#mede">Mededelingen</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#wordt">Wordt
    de regio Nord-Pas-de-Calais herdoopt?</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#sem">SEM-Congres
    in Bavel</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#herleving">Herleving
    van het Nederlands in Zuid-Vlaanderen?</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#trouw">Trouw
    Dietsch. Het Diets Studenten-verbond</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#vanaf">Vanaf
    de zijlijn</a></li>
  <li>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left"><a href="#hetlaatste">Het
    laatste woord</a></li>
</ul>
    <p class="MsoHeading9" style="text-indent: 0; word-spacing: 0; line-height: 100%; margin: 0" align="left">&nbsp;
      </td>
      <td valign="top" align="right">
<span title="Door uw venster te versmallen zult u gemakkelijk de teksten kunnen lezen. U kunt daartoe de rechter scrollbar verslepen (als u met de muis boven de rechterrand zweeft)"><font color="#FF6600"><sup>Tip</sup></font>
</span></td>
    </tr>
  </table>

<div style="border:none;border-bottom:solid windowtext .5pt;padding:0cm 0cm 1.0pt 0cm">
  <p class="MsoNormal" style="mso-border-bottom-alt: solid windowtext .5pt; mso-padding-alt: 0cm 0cm 1.0pt 0cm; border-bottom: 1 solid #FF9900; padding: 0cm"><b><span lang="NL-BE" style="font-size:18.0pt;mso-ansi-language:NL-BE"><font color="#008000"><a name="ont"></a>Ontmoetingsdag
  Keulen</font></span></b></p>
</div>
<p class="MsoNormal"><b><span lang="NL-BE" style="mso-ansi-language:NL-BE"><font color="#008000">15
oktober 2005</font></span></b></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Zoals reeds vroeger aangekondigd zal onze <i>Ontmoetingsdag </i>dit jaar
doorgaan te Keulen. Het programma van deze dag ziet er uit als volgt:</font></span></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span lang="NL-BE" style="font-size:10.0pt;mso-ansi-language:
NL-BE">Plaats van samenkomst: Gasthof <i>Alt-Köln am Dom</i>, Trankgasse 7-9,
rechtover de Dom, op 250 m. van het Hauptbahnhof/spoorwegstation (situatieschets
op keerzijde).</span></span></font></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span lang="NL-BE" style="font-size:10.0pt;mso-ansi-language:
NL-BE">10.30-11.00 uur: verwelkoming met koffie</span></span></font></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span style="mso-ansi-language: NL-BE">11.00 uur: referaat door Hendrik Steeger, <i>Keulen en de Nederlanden</i></span></span></font></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span lang="NL-BE" style="font-size:10.0pt;mso-ansi-language:
NL-BE">12.00 uur: middagmaal</span></span></font></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span lang="NL-BE" style="font-size:10.0pt;mso-ansi-language:
NL-BE">14.00 uur: stadsverkenning <i>Nederlandse sporen in Keulen</i> onder
leiding van Jan van Tongeren</span></span></font></p>
<p class="MsoNormal" style="margin-left:18.0pt;text-indent:-18.0pt;mso-list:l22 level1 lfo52;
tab-stops:list 18.0pt"><font size="3"><span style="mso-ansi-language: NL-BE" lang="NL-BE">·<span style="font:7.0pt &quot;Times New Roman&quot;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span><span lang="NL-BE" style="font-size:10.0pt;mso-ansi-language:
NL-BE">16.30 uur: koffie met gebak. Afsluit omstreeks 17.30 uur</span></span></font></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Dit programma aan de all in-prijs (inclusief morgenkoffie,
middagmaal, gidsingen, toegangen, vieruurtje) van 34 EUR, bij inschrijving 
via bijliggende aanmelding en gelijktijdige betaling op een van de
ZANNEKIN-rekeningen (zie p. 1 onderaan van deze <i>Nieuwsbrief</i>)</font><i><font size="3">.</font></i></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Verder in deze <i>Nieuwsbrief </i>leest u als smaakmaker fragmenten
ontleend aan de brochure <i>De (kunst)geschiedenis van Keulen op een namiddag</i>
van de hand van Jan van Tongeren. De volledige brochure (20 pp.) wordt ter
plaats aan de deelnemers verstrekt (en is inbegrepen in de prijs).</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">&nbsp;Inschrijven kan tot uiterlijk 7 oktober, via het secretariaat:
Paddevijverstraat 2, B. 8900 Ieper of via e-post: <a href="mailto:secretariaat@zannekin.org">secretariaat@zannekin.org</a>
. De inschrijving wordt eerst definitief na betaling van de deelnemersbijdrage
van 34 EUR per persoon.</font></span></p>
<p class="MsoNormal"><i><span lang="NL-BE" style="mso-ansi-language: NL-BE"><font size="3">Voor de belangstellenden die met het openbaar vervoer naar Keulen wensen
te sporen en reductietarieven willen genieten, is het raadzaam de reiskaartjes
ten laatste eind september te bestellen of te kopen.</font></span></i></p>
<p class="MsoNormal"><i><span lang="NL-BE" style="font-size:10.0pt;mso-ansi-language:
NL-BE">&nbsp;</span></i></p>
<div style="border:none;border-bottom:solid windowtext .5pt;padding:0cm 0cm 1.0pt 0cm">
  <p class="MsoNormal" style="mso-border-bottom-alt: solid windowtext .5pt; mso-padding-alt: 0cm 0cm 1.0pt 0cm; border-bottom: 1 solid #FF9900; padding: 0cm"><b><font color="#008000" size="3"><a name="kunst"></a>DE
  (KUNST)GESCHIEDENIS VAN KEULEN OP EEN MIDDAG.</font></b></p>
</div>
<h2 style="text-align:justify;mso-pagination:widow-orphan;tab-stops:35.4pt;
mso-layout-grid-align:auto;text-autospace:ideograph-numeric ideograph-other"><b><font size="3" color="#008000">De
Romeinen</font></b></h2>
<p class="MsoNormal"><font size="3">Het was Caesar 100-44 v.
Christus die hier voor het eerst in deze streken verscheen en die in 53, na de
opstand van de Eburonen, bijna al de inwoners van dit gebied over de kling joeg
en de Ubiers, die aan de andere kant van de Rijn woonden, verzocht hun plaats in
te nemen. De eerste vermelding van het huidige Keulen is dan ook <i>Oppidum
Ubiorum</i>, ten tijde van Marcus Vispanius Agrippa 63-12 v. Christus. [.]</font></p>
<p class="MsoNormal"><b><font size="3" color="#008000">De Franken</font></b></p>
<p class="MsoNormal"><font size="3">Na de veroveringen van de
Franken in 355 en 388 en na de aftocht van het Romeinse leger bleef de Romeinse
stad voornamelijk ten oosten van de Cardo Maximus bewoond. In deze Frankische
tijd is Keulen lange tijd de hoofdstad van de Silurische Franken,
gelijkberechtigd met die van de Gallische Franken in het westen. Het was Clovis
die in 507 de twee Frankische rijken tot een wist te maken. [.]</font></p>
<p class="MsoNormal"><b><font size="3" color="#008000">Keulen als handelsplaats&nbsp;</font></b></p>
<p class="MsoNormal"><font size="3">Het is bekend dat Karel de
Grote een immunitair fiscaal statuut aan de abdijen van St.-Pieter en St.-Bavo
te Gent had verleend. Dit weten wij, dankzij een bekrachtiging van 13 april 819
door Lodewijk de Vrome. Wij weten verder dat de Gentse St.-Bavo abdij sinds 977
een tolvrijheid voor wijn, verleend door keizer Otto II, voor het hele Duitse
Rijk, bezat. Misschien heeft deze tolvrijheid iets met het fiscaal gunstig
regime van Karel de Grote van doen. [.]</font></p>
<p class="MsoNormal"><font size="3">De Vlamingen vestigden zich
in een gebied dat al gauw inter flamingos werd genoemd, het zuidelijk deel
van de Heumarkt. Hier vlak bij, aan de zuidwestkant van de Neumarkt was ook de
platea Gallicorum, de Wallengasse. Hier woonden de Walen in het gebied van de
Wahlgasse en de Vor St.-Martin en Malzbüchel. [.]</font></p>
<p class="MsoNormal"><font size="3">Ook de hertogen van Brabant
hadden bezit in Keulen. In 1215 kreeg hertog Hendrik I van Brabant van de
Augustinessen van het klooster Weiher, een stuk grond, voor de stadsmuur van
Keulen gelegen, Am Hof nr. 20-22. Hier werd later een representatief gebouw
opgetrokken, dat als logement voor de hertog moest dienen en de naam Het huis
van de Hertogen van Brabant kreeg of Het Brabants Hof. Daar de hertog
maar zelden in Keulen verbleef, verpandde hij het pand in 1237 aan Hermann van
Uthe en in 1359 was het in handen van Greven Constantin von Lyskirchen en
Johannes Rotstock en had het de naam Costin Greven Huis gekregen. [.]</font></p>
<p class="MsoNormal"><b><font size="3" color="#008000">De 14<sup>e</sup>
en 15<sup>e</sup>
eeuw</font></b></p>
<p class="MsoNormal"><font size="3">Onder invloed van de Vlaamse
lakenindustrie bouwde ook Keulen de Keulse Hal of Nieuwe Hal. In 1373 werd de
stadstimmerman Johann naar Leuven en Brussel gestuurd om daar goed de pas
opgetrokken lakenhallen in zijn achterhoofd en waarschijnlijk ook op tekenpapier
vast te leggen. Hij was amper terug, ontving voor die reis zijn 20 Mark, en
begon aan de bouw van deze Hal, zodat ze een jaar later al geopend kon worden.
Hoe deze Hal in Keulen eruit heeft gezien is niet bekend. [.]</font></p>
<p class="MsoNormal" style="margin-right:-2.9pt"><b><font size="3" color="#008000">Het
Columba-triptiek van ca 1455</font></b></p>
<p class="MsoNormal" style="margin-right:-2.9pt"><font size="3">Het
was niet alleen de architectuur die Keulen uit de Nederlanden tot zich nam; ook
enkele schilders kregen opdrachten om voor kerken in Keulen altaren te
vervaardigen. De belangrijkste is het <i>Columba-triptiek</i> van Rogier van der
Weyden. Het altaar, dat geschilderd werd voor de Keulse parochiekerk St.-Columba
verenigt drie scenes. [.]</font></p>
<p class="MsoNormal"><b><font size="3" color="#008000">De Dom</font></b></p>
<p class="MsoBodyText" align="left" style="text-align:left;tab-stops:42.55pt"><font size="3">De
oudste bouw van deze kerk had waarschijnlijk nog kort voor 313, in opdracht van
bisschop Maternus plaats, naar voorbeeld van de Oude St.-Pieter te Rome.
Weliswaar kleiner maar evengoed nog met een lengte van 130 meter. Ook de westoriëntatie
herinnert aan de Oude St.-Pieter. Van uit het Oosten voerden een weg naar het
voorhof met een Baptisterium en enkele vertrekken die verwarmd konden worden.
Trappen leiden naar het Atrium waar aan de westzijde de eigenlijke, ongeveer 40
meter lange bisschopskerk lag. [.]</font></p>
<p class="MsoNormal"><b><font size="3" color="#008000">Enkele Zuid-Nederlandse
kunstwerken in de Dom</font></b></p>
<p class="MsoNormal"><font size="3">In de schakamer van de Dom
van Keulen bevindt zich een retabel of <i>gedenkteken
van Jacques de Croy</i> in de schatkamer
van de Domkerk te Keulen. Deze de Croy was domheer en bisschop van Kamerijk in
1502. In 1512 kreeg hij van de keizer Maximiliaan de titel van hertog. Hij
overleed te Dilbeek in 1516. In de Domkerk te Keulen kreeg hij een gedenkteken
dat niet te verwarren is met het praalgraf van Cambrai/Kamerijk. Het gedenkteken
uit verguld koper is goed bewaard. Het bevond zich vroeger op het altaar der
Drie Koningen, thans in de Dom. [.]</font></p>
<p class="MsoNormal"><i><font size="3" color="#FF9900"><b>St.-Jorisaltaar in de
Engelbertuskapel - Antwerps</b></font></i></p>
<p class="MsoNormal"><font size="3">Het werd in 1840 bij een
kunsthandelaar aangekocht voor de Dom. [.]. Het sculptuur gelijkt heel veel
op de groep altaren die meester Gielisz, de maker van het grote altaar in de St.-Petrus
te Dortmund vervaardigde. Dit werk is mogelijk iets ouder. De vleugels komen uit
het atelier van de Antwerpse manieristen zoals Pseudo Bles, Jan de Beer en de
meester van Lier, die waarschijnlijk te identificeren is met Gosewijn van der
Weyden.</font></p>
<p class="MsoNormal"><i><font size="3" color="#FF9900"><b>Het Agilolphusaltaar</b></font></i></p>
<p class="MsoNormal"><font size="3">Nog groter is het in de
zuidelijke dwarsarm opgestelde Agilolphusaltaar. Ook dit werd zo rond 1520 in
Antwerpen voor de achter de Dom gelegen kerk gewijd aan St.-Maria ad Gradus
vervaardigt.[.]</font></p>
<p class="MsoNormal"><i><font size="3" color="#FF9900"><b>De Epitafen van Cornelis
Floris</b></font></i></p>
<p class="MsoNormal"><font size="3">De epitafen voor de
aartsbisschoppen Adolf von Schauenburg +1556 en Anton von Schaumburg +1558 in de
Dom te Keulen van Cornelis Floris. De quasi identieke Schauenburgmonumenten
bestaan uit de samenvoeging van twee afzonderlijke graftypes: [.]</font></p>
<p class="MsoNormal"><i><font size="3" color="#FF9900"><b>De Rubenstapijten De
Triomf van de Eucharistie&nbsp;</b></font></i></p>
<p class="MsoNormal"><font size="3">Over de
ontstaansgeschiedenis van deze omvangrijke reeks zijn wij tamelijk goed
ingelicht. Zij werd vervaardigd in opdracht van Isabella Clara Eugenia, de
dochter van de Spaanse koning Filips II en landvoogdes van de Zuidelijke
Nederlanden. Na de dood van haar echtgenoot aartshertog Albrecht in 1621, was
het de wens van de vrome Infante om de Nederlanden te kunnen verlaten en zich
terug te trekken in een klooster in Spanje. [.]</font></p>
<p class="MsoNormal"><b><font size="3" color="#008000">Gürzenich</font></b></p>
<p class="MsoNormal"><font size="3">De officiële feesten vonden
in dit gebouw plaats. Het werd gebouwd op grondbezit van de familie Gürzenich,
en de bouw kostte in 1441/7 maar liefst 80.000 goudgulden. Men vermoedt dat de
stadsbouwmeester Johann von Brueren het ontwerp zou hebben gemaakt. Vlak naast
de Gürzenich bevinden zich de restanten van de St.-Albankerk, een van de oudste
parochiekerken van de stad. [.]&nbsp;</font></p>
<p class="MsoNormal"><b><font size="3" color="#008000">Stadhuis 1349</font></b></p>
<p class="MsoNormal"><font size="3">De bovenverdieping bevat de
zogenaamde <i>Hansazaal</i>, een lang rechthoekige zaal met een spits tongewelf.
De gedeeltelijk bewaarde filosofen maanden de vertegenwoordigers van het gerecht
tot voorzichtigheid door middel van hun spreuken, zoals bijvoorbeeld <i>Spreek
recht over de armen zoals u over de Rijken zult oordelen.</i>[.]</font></p>
<p class="MsoNormal"><b><font size="3" color="#008000">Het Belfort</font></b></p>
<p class="MsoNormal"><font size="3">Toen de gilden in 1396 de
macht van de patriciërs overnamen, richtte zij in 1404-1414 als teken van hun
vrijheden een 61 meter hoge Raadhuistoren met vijf verdiepingen op. In deze, aan
de Nederlandse belforten herinnerende toren, met veel beeldhouwwerk versierd,
vindt men op de eerste verdieping de zogenaamde Senaatszaal. [.]</font></p>
<p class="MsoNormal"><b><font size="3" color="#008000">De Renaissance</font></b></p>
<p class="MsoNormal"><font size="3">Cornelis Floris maakte een
ontwerp voor het portiek van het Raadhuis 1557 die hij ontwierp terwijl hij zelf
aan een epitaaf werkte voor de overledene. Er bestaan twee ontwerptekeningen
voor deze portiek. [.]</font></p>
<p class="MsoNormal"><b><font size="3" color="#008000">Andere renaissance
gebouwen</font></b></p>
<p class="MsoNormal" style="text-indent: -0; mso-list: l50 level1 lfo51; tab-stops: list 18.0pt; margin-left: 0pt"><font size="3"><span style="font-family: Symbol">·<span style="font:7.0pt &quot;Times New Roman&quot;">
</span></span>Oostelijk van de raadhuistoren is
het zogenaamde <i>Leeuwenhof</i> in 1551 door Laurenz van Kronenberg in vroeg
renaissance stijl gebouwd. Tegenover het stadhuis lag de de Spaanse bouw,
naar aanleiding van de hier in 1623 gehouden vergadering van de Spaanse Liga. De
architect was Matthias von Gleen (Geleen?) en het werd tussen 1607 en 1615
gebouwd in de laat Hol-landse Renaissance stijl. [.]</font></p>
<p class="MsoNormal" style="mso-list:skip;tab-stops:42.55pt"><i><font size="3" color="#FF9900"><b>Het
doksaal van Hackeney in de Maria im Kapitol&nbsp;</b></font></i></p>
<p class="MsoBodyTextIndent" style="margin-left:0cm;text-indent:.05pt;tab-stops:
35.4pt;mso-layout-grid-align:auto;punctuation-wrap:hanging;text-autospace:ideograph-numeric ideograph-other;
mso-vertical-align-alt:auto"><span style="font-family: Times New Roman; mso-fareast-language: FR-BE"><font size="3">Het is bekend dat enkele bestellingen van werken van
kleinarchitectuur te Mechelen ca 1517 werden gedaan door het gezin Hackenay uit
Keulen, zoals bijvoorbeeld zijn grafmonument en een stenen retabel, beide
verdwenen. Maar ook het doksaal in de Sint Maria im Kapitol te Keulen voltooid
1523, is een van de eerste werken van Zuid-Nederlandse kleinarchitectuur die
Keulen kwam verrijken. Het oksaal werd tegen 1517 in Mechelen, bij Jan van Roome,
besteld en in 1525 geplaatst. Het stelt voor: [.]</font></span></p>
<p class="MsoNormal"><b><font size="3" color="#008000">De Reformatie</font></b></p>
<p class="MsoNormal"><font size="3">Keulen was in eerste
instantie erg tolerant voor de Nederlandse vluchtelingen. Zolang men zich maar
niet als oproerkraaiers en rebels gedroeg en de gemeentelijke belastingen
betaalden, was men hier welkom. Een lijst van 9 december 1566 geeft duidelijk
aan, dat het niet alleen de kleine, maar ook de grote man was, die de
Nederlanden had verlaten. [.]</font></p>
<p class="MsoNormal"><i><font size="3" color="#FF9900"><b>Sternengasse</b></font></i></p>
<p class="MsoNormal"><font size="3">Sternengasse, de platea
stellarum Hier woonden de rijksten van Keulen. Zo woonde op nummer 25 de familie
Jabach, die beschouwd werden als de Fuggers in West-Duitsland. </font><font size="3">Op nummer 19 woonde 10 jaar
lang de uit Antwerpen gevluchte Jan Rubens en hier groeide zijn zoon Pieter Paul
op. [.]</font></p>
<p class="MsoNormal"><b><font size="3" color="#008000">De Petruskerk</font></b></p>
<p class="MsoNormal"><font size="3">De Keulse familie Anton
Thonet gaf aan Cornelis Schut 1577-1653 de opdracht om het schilderij met de
bekering van de H. Paulus voor Damascus te vervaardigen. Een veel belangrijker
schilderij is de Kruisiging van Petrus door Peter Paul Rubens 1577-1640. Vroeger
sierde dit werk het zogenaamde Jabachschen hoogaltaar. [.]</font></p>
<p class="MsoNormal"><b><font size="3" color="#008000">Vondel</font></b></p>
<p class="MsoNormal"><font size="3">Nadat de grootmoeder van de
kleine Joost, daar haar man de wederdoper Peter Cranen, gevlucht was, op de
Steen in Antwerpen, gevangen had gezeten, besloot het hele gezin Cranen naar
Keulen te verhuizen, net zo als de oude Vondel. [.]</font></p>
<p class="MsoNormal"><b><font size="3" color="#008000">Het Elandsfriedhof</font></b></p>
<p class="MsoNormal"><font size="3">De St.-Katharinen, Catharina,
dat ons moet herinneren aan het <i>St.-Catharinagasthuis</i>,
en dat als gasthuis door de Duitse Orde werd gerund. [.] </font><font size="3">Aan de zuidkant bevinden
zich twee plaquettes, een voor Vondel en een voor de Jezuïetenmissionaris
Johann Adam Schall von Bell, die beiden aan het einde van de 16<sup>e</sup>
eeuw in Keulen waren geboren, maar in de vreemde zijn overleden.</font></p>
<p class="MsoNormal"><b><font size="3" color="#008000">Het Geuzenkerkhof</font></b></p>
<p class="MsoNormal"><font size="3">Weynental hoek Kerpener
Strasse. Het kerkhof werd in 1574-76 buiten de grenzen van de Vrije Rijksstad
Keulen aangelegd en diende als kerkhof voor alle Evangelische Keulse gemeenten
tot 1829, toen het als Melatenkerkhof tot Centraalkerkhof voor alle confessies
werd verheven. Helaas zijn de opschriften van de grafzerken vaag of geërodeerd.
[.]</font></p>
<p class="MsoNormal"><b><font size="3" color="#008000">De Barok</font></b></p>
<p class="MsoNormal"><font size="3"><i>Maria an der Kupfergasse</i>.
Gedurende de godsdienstoorlog in de Nederlanden vluchtten de Karmelietessen zo
rond 1630 uit Den Bosch naar Keulen. In 1660 begonnen zij met de bouw van het
klooster. [.]</font></p>
<p class="MsoNormal"><b><font size="3" color="#008000">Frans Hogenberg</font></b></p>
<p class="MsoNormal"><font size="3">Hij stamde uit Mechelen en
volgens zijn eigen getuigenis vertrok hij in 1564/65 naar Keulen. [.]</font></p>
<p class="MsoNormal" style="text-align:justify">&nbsp;</p>
<div style="border:none;border-bottom:solid windowtext .5pt;padding:0cm 0cm 1.0pt 0cm">
  <p class="MsoNormal" style="mso-border-bottom-alt: solid windowtext .5pt; mso-padding-alt: 0cm 0cm 1.0pt 0cm; border-bottom: 1 solid #FF9900; padding: 0cm"><b><span lang="NL-BE" style="mso-ansi-language: NL-BE"><font size="5" color="#008000"><a name="dened"></a>De
  Nederlandse taal en cultuur lonen de moeite</font></span></b></p>
</div>
<p class="MsoNormal"><b><span lang="NL-BE" style="mso-ansi-language:NL-BE"><font color="#FF9900">10
juli 2005: Ukkel als trefpunt voor belangstellenden in de Nederlandse taal en
cultuur uit de hele wereld</font></span></b></p>
<p class="MsoNormal"><i><span lang="NL-BE" style="mso-ansi-language: NL-BE"><font size="3">Om en bij 150 belangstellenden in de Nederlandse en (Zuid-) Afrikaanse
taal, onder wie tal van ZANNEKIN-leden, ontmoetten elkaar in het fraaie
County House te Ukkel op een zonnige 10 juli. Elf nationaliteiten waren
aanwezig: uit België zowel Nederlands- als Franstalig, Nederland, Zuid-Afrika,
Suriname, Indonesië, Luxemburg, Oostenrijk, Duitsland, het Verenigd Koninkrijk,
China, Polen. Aan het woord kwamen negen sprekers, die allen samen een
caleidoscoop boden van de Nederlandse taal in alle continenten van onze blauwe
planeet. Het algemene thema luidde: Standaardtaal, Taalvariant, Dialect.
De Stichting Zannekin nam dit initiatief samen met een aantal sociaal-culturele
verenigingen.</font></span></i></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Thomas
Roukens, actief in het Ukkelse cultuurleven, beet de spits af en
vertelde op frisse wijze zijn wedervaren als Nederlander in Belgiës
hoofdstad.&nbsp;</font>
</span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Jean-Luc Vanraes, voorzitter van het OCMW Ukkel, bracht als
VGC-voorzitter een hartversterkend referaat. Terecht hield hij een pleidooi om
het woord Nederlands te gebruiken als het om de taal gaat.</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Een eveneens aandachtig beluisterde uiteenzetting en tevens
Vlaams-Indonesisch getuigenis bracht Stefan Cornelis, voorzitter van het GC
Candelaerhuys en van de Nederlandstalige Ukkelse Bibliotheek, die naar het
Vlaamse land van zijn vader en de Indonesische gordel van smaragd aan
moederszijde verwees.</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Beelden uit het Caraïbisch gebied en uit Suriname begeleidden door
Milaine Goedhuys voorgedragen poëzie uit Aruba, Curaçao en Suriname. Zijne
Excellentie, de heer Gerhard Hiwat, ambassadeur van het Zuid-Amerikaanse
Suriname, belichtte zijn multiraciaal en multireligieus groene land tussen de
Atlantische Oceaan en het Amazonegebied, waar het Nederlands de lingua franca
is van Creolen, Javanen, Chinezen, Hindoestanis, Indianen, Bosnegers,
Blanken. Hij bracht onder meer de recente toetreding van Suriname tot de
Nederlandse Taalunie te berde, een uiterst positieve stap in de richting van een
steviger basis voor het Nederlands.</font></span></p>
<p class="MsoBodyText" align="left" style="text-align:left;mso-pagination:widow-orphan;
mso-layout-grid-align:auto;text-autospace:ideograph-numeric ideograph-other"><span lang="NL-BE" style="mso-ansi-language:NL-BE"><font size="3">Dan
brak het ogenblik aan om het Afrikaans te belichten, dat door voormalig
Nederlands staatssecretaris Aad Nuis omschreven werd als Nederlands dat lange
tijd in de zon heeft gelegen. Zuid-Afrikas Ambassaderaad te Brussel Francois
van der Merwe wist dan ook de toehoorders te boeien met zijn referaat in het
Nederlands van Zuidelijk Afrika, dat doordrongen is van poëzie en exotisme.
Naast het algemeen erkende Afrikaans bracht hij een smaakvol prozastukje in de
Kaapse variant en tevens ook oudste vorm van het Kaaps-Hollands, dat naar
het Afrikaans evolueerde.</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Twee onderdelen van het algemene thema waren al aan de beurt, namelijk de
standaardtaal en de taalvariant. Het derde werd aangesneden met een mede door
schrijver dezes gerealiseerd filmpje over Frans-Vlaanderen, waar een West-Vlaams
dialect van het Nederlands na ruim drie eeuwen miskenning en onderdrukking nog
steeds voortleeft.</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Van Frans-Vlaanderen werd opnieuw koers gezet naar Europas, Belgiës
en Vlaanderens hoofdstad Brussel. Prof. Dr. Sera de Vriendt, professor emeritus
van de Vrije Universiteit Brussel, en geboren Ukkelaar, bracht een
voortreffelijke uiteenzetting over het Brussels, een apart geval in het
Nederlandse taallandschap. Het was een zeer geapprecieerd referaat over het
Brusselse dialect, dat net als een standaardtaal niet ontsnapt aan klankevolutie
en verschuiving. Aan de hand van een aantal plaatsnamen uit Ukkel en
omgeving, zoals de Moensberg, dat van Maans naar Moens evolueerde,
toonde hij aan dat de meeste klanken van het huidige Brussels vermoedelijk
ongeveer twee tot drie eeuwen geleden hun vaste uitspraak hebben gekregen.</font></span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Prof. Dr. Jos Wilmots, professor emeritus van het Limburgs Universitair
Centrum, dat omgedoopt werd tot Universiteit Hasselt, en eredoctor van de
Tsjechische Universiteit van Olomouc/Olmütz, boeide het aandachtige publiek met
zijn lezing over het Nederlands extra muros, waarbij hij een overzicht gaf
van het onderwijs van het Nederlands op universiteitsniveau over de hele wereld.
Hij hing een gematigd positief beeld op van het onderwijs van het Nederlands in
de wereld. Daar waar de Scandinavische landen ooit beter scoorden, blijft de
belangstelling voor het Nederlands groeien in de voormalige Oostbloklanden. Het
Poolse Wroc&#322;aw/Breslau hoort bij de toppers op het vlak van het onderwijs
van de Nederlandse taal, maar ook in Tsjechië, Slovakije, Hongarije wordt
degelijk werk verricht. Ook landen als Roemenië, Bulgarije, Slovenië doen hun
uiterste best. Van recentere datum is Tbilissi in Georgië. En ook in het grote
Rusland zouden meer financiële middelen een verdere uitbouw van de
neerlandistiek ten goede komen.&nbsp;</font>
</span></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Het verdwijnen van de ooit zo actieve faculteit Nederlands aan de
Universiteit van Kingston-upon-Hull behoort dan weer tot de tegenvallers. In
Noord-Amerika kan het bij wijlen ook beter. Duitsland, Frankrijk, Italië
blij-ven dan weer goed scoren.&nbsp;</font>
</span></p>
<p class="MsoNormal"><font size="3"><span style="mso-ansi-language: NL-BE" lang="NL-BE">Al bij al kan vastgesteld worden dat de belangstelling voor het
Nederlands op internationaal vlak tijdens de jongste decennia ruimschoots is
toegenomen. <span lang="NL-BE" style="font-size:10.0pt;mso-ansi-language:
NL-BE">Dat was een positieve balans voor deze met poëzie opgeluchte
Internationale Dag van het Nederlands en het Afrikaans, dat met een rijk banket
eindigde.</span></span></font></p>
<p class="MsoNormal"><font size="3"><span style="mso-ansi-language: NL-BE" lang="NL-BE">Vóór het Academisch gedeelte gidste vice-voorzitter van de Stichting
ZANNEKIN, Jan van Tongeren, uit Maarssen bij Utrecht, geïnteresseerde
wandelaars langs de bezienswaardigheden in en om het Wolvendaelpark, waar heel
wat heel-Nederlandse geschiedenis en literatuur werd geschreven. <span lang="NL-BE" style="font-size:10.0pt;mso-ansi-language:
NL-BE">Onder de aanwezigen was Brussels Staatssecretaris Brigitte Grouwels,<b> </b>die
bekend staat als een vurig verdediger van de Nederlandse taal in Brussel en
elders.&nbsp;
</span></span></font></p>
<p class="MsoNormal" align="right"><span lang="NL-BE" style="mso-ansi-language: NL-BE"><font size="3">Leo Camerlynck&nbsp;</font>
</span></p>
<p class="MsoNormal" align="right"><i><span lang="NL-BE" style="mso-ansi-language: NL-BE"><font size="3">Voorzitter Stichting ZANNEKIN</font></span></i></p>
<div style="border:none;border-bottom:solid windowtext .75pt;padding:0cm 0cm 0cm 0cm">
  <p class="MsoHeading8" align="left" style="text-align: left; border-bottom: 1 solid #FF9900"><span style="font-family:
&quot;Times New Roman&quot;"><font size="6" color="#008000"><b><a name="mede"></a>Mededelingen</b></font></span></p>
</div>
<p class="MsoNormal" style="line-height: 100%; mso-line-height-rule: exactly"><b><font size="3" color="#FF9900">Wraakroepend</font></b></p>
<p class="MsoBodyText" align="left" style="line-height: 100%; mso-line-height-rule: exactly; mso-pagination: widow-orphan; mso-layout-grid-align: auto; text-autospace: ideograph-numeric ideograph-other"><font size="3">De kapel met de graftombe
van Henriëtte van Nassau, geboren gravin d'Oultremont de Wégimont, dient
momenteel als opslagplaats voor hockeystickx, honkbalknuppels, handbogen,
pylonen en ballen. De ruiten zijn stuk, de verf op de muren bladert af. De
verwaarloosde kapel staat in het provinciale domein van Wégimont bij Luik. Deze
adellijke dame werd in 1792 in Maastricht geboren en was twintig jaar hofdame
van Koning Willem's vrouw Wilhelmina. Nadat deze laatste in 1837 overleed
ontstond er iets mooi tussen de gravin en de oudere vorst van Oranje. De gravin
was katholiek en Belgisch. Nederland was in hoofdzaak protestants waarin roomse
onderdanen voor tweederangsburgers doorgingen en België had zich net
afgescheiden. Maar Willem I zette door, deed in 1840 troonsafstand en huwde met
Henriëtte in Berlijn, één jaar later. Zij werd gravin van Nassau. Zij stierf
in 1864 en overleefde hem vele jaren. Ze werd bijgezet in het familiegraf maar
nu