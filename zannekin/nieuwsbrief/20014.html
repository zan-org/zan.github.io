<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html">
   <meta name="Author" content="Dieter Cailliau">
   <meta name="GENERATOR" content="Mozilla/4.7 [nl] (WinNT; U) [Netscape]">
   <title>zan</title>
</head>
<body>
<br/>
> <a href="nieuwsbrief.html">nieuwsbrief</a> > 19e jg. - 4e trimester
2001
<div align=right>
<p><font color="#FF9900"><font size=-1>Tip: door uw venster te versmallen
zult u gemakkelijk de teksten kunnen lezen.</font></font>
<br><font color="#FF9900"><font size=-1>U kunt daartoe de rechter scrollbar
verslepen (als u met de muis boven de rechterrand zweeft).</font></font></div>

<blockquote>
<ul>
<li>
<a href="#studie">ZANNEKIN-studie-uitstap 13 oktober 2001</a></li>

<br><a href="#studie">Bestemming:Broekburg en Grevelingen</a>
<li>
<a href="#ontmoeting">Terugblik op Kevelaer, 12 mei 2001</a></li>

<li>
<a href="#mededelingen">Mededelingen</a></li>

<li>
<a href="#vdvoorzitter">Van de Voorzitter</a></li>
</ul>
</blockquote>

<p><br><a NAME="studie"></a>
<h2>
ZANNEKIN-studie-uitstap zaterdag 13 oktober</h2>

<h2>
Broekburg en Grevelingen</h2>

<p><br>Dit jaar trekken we andermaal richting Franse Nederlanden. Vanuit
Ieper gaat het via Poperinge en Watou (grens), Houtkerke, Herzeele, Ekelsbeke
- op de grens tussen het Bloot- en het Houtland - naar Broekburg. Vandaar
via het Petite-Fort-Philippe (alwaar middagmaal) naar Grevelingen/Gravelines.
Grevelingen, nog steeds omsloten door z'n historische wallen en vestingmuren,
is een bezoek overwaard. Op de terugweg bezoeken we ook nog Sint-Joris
aan de Aa en Kapellebroek, om via Herzeele (alwaar koffie met streekeigen
gebak in De vetten Os) terug Ieper te bereiken.
<br>Onder leiding van Jan van Tongeren, bijgestaan door Leo Camerlynck,
wordt deze studie-uitstap beslist een van de betere uit de reeds lange
rij.
<br>Verder in deze Nieuwsbrief vindt u alvast enige historische achtergrondinformatie
met betrekking tot de bezochte plaatsen.
<p>Praktisch:
<ul>
<li>
vertrek Ieper, station NMBS, Colaertplein: 09.30 uur (aankomst trein 09.20
uur).</li>

<li>
terug Ieper, station NMBS: 19.30 uur (vertrek trein 19.40 uur).</li>

<li>
middagmaal in Le beau Rivage: Picon (aperitief), Croustade de crabe (voorgerecht),
Pav au maroilles met frites (hoofdgerecht), koffie.</li>

<li>
Deelnameprijs (inclusief bus, gidsbeurten, maaltijden - exclusief drank
bij het middagmaal): 1170 BEF, 64 Gld, 57 DEM, 192 FF (of 29 Euro's).</li>

<li>
Inschrijven tot uiterlijk 5 oktober d.m.v. bijliggende "aanmelding" en
gelijktijdige betaling op een van de ZANNEKIN-rekeningen. Het aantal deelnemers
is beperkt.</li>

<li>
Voor vragen in verband met carpooling en overnachting zie rubriek Van de
Voorzitter, p.16.</li>
</ul>
Studie-uitstap Broekburg en Grevelingen
<br>Jan van Tongeren, Maarssen
<p>Broekburg, de naam verwijst naar een vesting,(een van de zogenaamde
ronde burchten langs de kust), in een moeras. Meestal zijn deze ronde burchten
uit de Karolingische tijd, of de periode na de inval van de Noormannen
ontstaan, alhoewel men in Broekburg er van uit gaat dat een van de Merovingische
koningen deze burcht zou hebben gesticht.
<br>Hoogst waarschijnlijk dateert echter de "Burgus in Brocco" (pas) uit
circa 970. In ieder geval bestond het in 1056 want Johanna van Constantinopel
verleende Broekburg een keure en een zekere Hendrik van Broekburg ging
met Filips van den Elzas naar het Heilig Land.
<br>In 1099/1100 werd net buiten de stad de abdij der Edele Dames gesticht
door Clemence van Bourgondi&euml;, zuster van Paus Calixtus en echtgenote
van Robrecht II van Jeruzalem. In 1551 vond Keizer Karel V het beter de
abdij binnen de wallen te brengen.
<p>Sanderus vermeldt in zijn Verheerlykt Vlaandre: "De Burgers zijn kloek,
oprecht in hunnen ommegang, en hunnen Koning getrouw; en indien wy de oude
zaaken moogen ophaalen, in den Veldslag by Roosbeke, (1382)&nbsp; zyn zy
het geweest, die de eerste Gelederen tegen Artevelde en de Gendtenaars,
die tegen den Prins van Vlaandre zamengezwooren hadden, aanvoerden; en
aan hunne kloekmoedigheid is het, dat men voornamelyk de Overwinning toeschryven
moet. Om die Reden hebben zy tot nu toe in den plechtigen Ommegang, welke
nog jaarlyks gedaan wordt, den Voorrang."
<p>Een jaar later, in 1383, werd de stad bij wijze van wraak geplunderd
en
gedeeltelijk verwoest door de Fransen en Engelsen, die in dat jaar de Gentenaren
in hun opstand tegen Lodewijk van Male bijstonden. Tijdens dit beleg onteerden
Bretoense soldaten het (uit de 12e eeuw daterende) Mariabeeld - een slechts
zelden afgebeelde liggende Maria - in de kerk. Een soldaat wilde de edelstenen
uit de kroon van Maria rukken maar het beeld keerde zich plotseling om
en wierp de dief op de grond waar hij onmiddellijk de geest gaf.
<br>Een tweede plunderaar liet zich hierdoor niet afschrikken maar plotseling
begonnen alle klokken te luiden, zodat hij het hazenpad koos. Het lijk
van de plunderaar werd buiten de kerk gesleept waar men het aan de honden
gaf, die er echter geen trek in hadden. Na drie dagen bond men het aan
de staart van een paard en werd het buiten de stad gesleept.
<br>Het vergulde houten beeld wordt nog steeds vereerd en na de rumoerige
tijden van de Franse Revolutie werd het, na een verbanning van tien jaar,
op Paasdag 1803 opnieuw in de kerk genstalleerd.
<p>De kerk gewijd aan St.-Jan de Doper bevat belangrijke laatromaanse fragmenten.
Een gedeelte van het schip met zijn rijk uitgewerkt westportaal is rond
1200 te dateren. Aan de westmuur van de noorderdwarsbeuk is nog wat oorspronkelijk
Romaans metselwerk bewaard. Het koor dateert uit ongeveer 1250, de gotische
vieringtoren werd omstreeks 1270 gebouwd.
<br>Aan het eind van de 16e eeuw werd de kerk verbouwd tot hallenkerk,
d.w.z. dat de hoogte van de zijbeuken even hoog kwamen te liggen als de
hoogte van het middenschip. Aan het noordertransept is de datum 1571 te
zien.
<br>Helaas&nbsp; brandde de kerk tijdens de vlucht van de Engelsen op 25
mei 1940 af; een gedeelte ervan is nog steeds niet hersteld.
<p>De stad geeft nog een betrekkelijk vrij gave 18e eeuws indruk, alhoewel
men er door de ruime pleinen (restanten van de verwoestingen in 1940) af
en toe het spoor bijster raakt, waarbij men denkt aan de zuidzijde van
de Grote Markt te staan, terwijl deze zich achter aan de noordzijde van
de kerk bevond. Het is dan ook in deze omgeving dat nog enkele oude gebouwen
bewaard bleven, zoals bijvoorbeeld de voormalige vishal: een stijlvol gebouw,
bestaande uit drie travee&euml;n, gedragen door pilasters op een hardstenen
basis. Boven de witstenen profiellijst is een sierlijk driehoekig fronton
aangebracht.
<br>Een ander interessant gebouw is de voormalige gevangenis (tvanghenesse).
Uit de archieven is bekend dat op 14 november 1539 Maria van Luxemburg
van de familie Van der Colme het huis tussen het woonhuis "tVielgbrigghe"
en de herberg "de Zwaene" kocht, dat vanaf 1550 "tVanghenesse" werd genoemd.
In 1733 kreeg dit huis een nieuwe moderne gevel zoals het jaartalsteen
laat zien. Het stadhuis, eveneens uit de 18e eeuw, was de voormalige Kasselerij
of Landshuis
<p>Kapelle-Broek
<p>Misschien was hier al in de 9e eeuw een kerkje, maar van de kerk die
wij er nu kunnen bewonderen, dateren met name het middenschip en de zijbeuken
uit de tijd van Filips van den Elzas. Het was deze Filips die het uitgestrekt
domein tussen Broekburg en Watten in 1169 aan de kanunniken van Arin schonk.
Hij liet de St.- Jacob de Meerdere-kerk bouwen bij zijn terugkeer van een
bedevaart naar Compostella en schonk haar omstreeks 1173 een belangrijke
relikwie van deze heilige.
<br>De kerk bestaat uit een Romaanse benedenkerk (hoofd- en noordbeuk),
een kruisbeuk met een, op Romaanse fundamenten, herbouwde vieringtoren
en een Gotisch koor uit het begin van de 14e eeuw. In de noordelijke bovenlichtmuur
van het middenschip wisselen zes vensters met vijf blindnissen af en laten
een Normandische invloed zien, zoals de ingewikkelde pijlervorm en de afwisseling
van bovenlichten en blindnissen. In elk van de vijf nissen van de noordermuur
staan twee gestileerde, statische beelden. Bij de beeldjes onderaan heeft
men in de oostelijke figuur Christus kunnen herkennen en in de persoon
daarnaast Petrus.
<br>De zuiderbeuk is afgebroken. Het is zeer uitzonderlijk dat de zuidelijke
bovenlichten niet boven de scheibogen, maar boven de pijlers aangehecht
werden. De muren van de noordertransept zijn nog gedeeltelijk van kalksteen.
In de gevel zit nog een Romaans dichtgemetseld portaal. Het zuidelijke
transept werd in 1940 vernield. De kerk heeft een altaar gewijd aan St.-Gangolf,
die wordt aangeroepen door bedrogen echtgenoten.
<p>Grevelingen
<p>In de kuststreek ontstonden in de 12e en 13e eeuw nieuwe steden. Het
waren steden, die volgens een vast plan, in korte tijd ontstonden. Ze danken
hun ontstaan voornamelijk aan economische motieven. Dirk van den Elzas
1128-1168 en zijn zoon Filips van den Elzas 1157/68-1191 zagen in, dat
een welvarende bevolking van kooplieden ook haar eigen macht en vermogen
ten goede kon doen komen. Deze graven streefden daarbij een tweeledig doel
na. Op de eerste plaats zouden hun nieuwe verkeerscentra door het heffen
van tollen hoge opbrengsten opleveren. Op de tweede plaats zouden nieuw
gevormde burgerijen hun meer genegen zijn dan de stedelingen van de oudere
agglomeraties, en zo stichtte met name Filips van den Elzas verschillende
nieuwe havensteden aan de monding van een rivier, zoals bijvoorbeeld Grevelingen,
Nieuwpoort, Damme, Biervliet, Mardijk en Duinkerken.
<br>Overigens werd het in de tweede helft van de 12e eeuw noodzakelijk
havensteden dichter bij de zee te stichten. Havens als St.-Omaars en Brugge
zagen namelijk de handel sterk achteruitgaan doordat hun verbinding met
de zee steeds verder verzandde en in veel gevallen kan men deze nieuwe
steden dan ook zien als nieuwe voorhavens. Zo werd Grevelingen dus de voorhaven
van St.-Omaars.
<p>Grevelingen bestond in de 11e eeuw nog uit schapenweiden op schorren,
die door graaf Robrecht II van Vlaanderen (met de bijnaam van Jeruzalem)
aan de abdij van St.-Bertijn waren geschonken, dit om de abdij van inkomsten
te
<br>voorzien ten bate van het zielenheil van zijn zoon Willem, die in deze
abdij begraven lag. Deze gift moet zijn gebeurd tussen 30 januari 1109
en 6 oktober 1111. De abdij gebruikte de schorren om daar haar schapen
te weiden en wordt in oorkonden vermeldt als: "In parrochia Sancti Willibrordi
apud Broburg supra mare" en maakte deel uit van een immense schorrengebied
genaamd Gravenenga of Graveninga.
<br>Al snel begon de abdij deze gronden te cultiveren en zo vinden wij
in 1040 het dorp St.-Volkwin vermeld "in Gravenenga sita" en in 1144, of
misschien al in 1095 werd er een kapel ter ere van St.-Nicolaas ten zuid
oosten van Broekburg gebouwd, de "ecclesiola sanct Nicolai juxta Graveningam
in Brucburch sita".
<br>St.-Joris (George) wordt voor het eerst in 1119 genoemd, daarna de
Sancti Jacobi de nova placid (Capellebroek). In 1178 kreeg St.-Joris zijn
kerk in het gelijknamige dorpje vlakbij. In Grevelingen werd een kapel
of kerk gewijd aan St.-Willibrord in 1125. Ze werd gebouwd in de buurt
van de voormalige schaapskooi van de abdij. Dit is niet op de plaats van
de huidige St.-Willibrorduskerk, maar ze bevond zich net buiten de stad,
zoals wij op de kaart van Jacob van Deventer nog kunnen zien en was waarschijnlijk
gebouwd op de plaats van een "cella" van de abdij.
<br>Volgens de traditie en volgens Thiofried, zou hier in 690 Willibrord
zijn geland, om wat later, zijn reis naar Katwijk voort te zetten. Maar
of men Thiofried op zijn woord moet geloven is een vraag, daar hij tevens
vermeldt dat er voor Willibrord geen schip beschikbaar was deze met zijn
11 helpers de overtocht op een steen gedaan zou hebben. Die steen zou hier
lange tijd vereerd zijn geworden.
<p>In het jaar 1161 hadden graaf Diederik en zijn zoon Filips het plan
een nieuwe havenstad te bouwen. Om dit te verwezenlijken moesten ze de
schapenfokkerij, die hun voorganger had weggeschonken weer in hun bezit
krijgen. Na veel verzet gaf de abdij zich gewonnen en aanvaardde in ruil
voor de gronden een jaarlijkse rente van 100 solidi. Vier jaar later was
er sprake van de nieuwe stad en werd er in opdracht van Diederik en Filips
een kasteel gebouwd, waar op 17 januari 1168 Diederik zou komen te sterven.
Hij werd in de abdij van Watten begraven, waar nog een memoriesteen aanwezig
is met de tekst: "Hit jacet sepultus dominnius Theodoricus ab Elsatia comes
Flandriae qui quator vicibusterram sancturum visitavit et inde rediens
sanguinum et postquam Flandriam annis XXXX strenve rexevat apud Grevelinga
abiit anno dimini MCLXVIII" ("Hier ligt Diederik van den Elzas, graaf van
Vlaanderen die vier keer het Heilig Land heeft bezocht en het Heilig Bloed
van onze Heer Jezus Christus meebracht en gedurende veertig jaren zich
met Vlaanderen heeft bezig gehouden")
<p>De kerk binnen de wallen dateren uit 1186 of 1190, en ze staat ongeveer
op de plaats van de oorspronkelijke schapenstal van de abdij. De in 1598
herstelde kerk met haar interessant Renaissancetoegangsportaal heeft een
aantrekkelijk interieur met onder andere een renaissance/barokke preekstoel
uit 1640 (afkomstig uit de O.L.-Vrouwekerk in Kales/Calais), een doopvont
uit 1634 met het blazoen van Walleran le Vray en een grafgedenkteken voor
Louis du Hamel, zoon van Jan van Hamel, door Karel V in de adelstand verheven.
Louis, die 32 jaar voor Karel als militair optrad, stierf in het Spaanse
Lerida in 1542.
<br>De kerk heeft eveneens twee geschilderde panelen in haar bezit waarop
de schenkers Philippe Lequien, heer van Ekelsbeke en zijn zoon afgebeeld
zijn, met op de achtergrond een landschap en onder voorspraak van St.-Jan
de Doper. Op het andere paneel zien we zijn vrouw Lievine van Nieuwenhuyse,
met St-Jan de Evangelist. De kerk heeft ook een cenotaaf van Claude Berbier
du Metz uit 1690. Een werk van Francois Girardon, de Franse gouveneur van
Grevelingen. Ze is door middel van een overdekte gaanderij met boog verbonden
met het huis van de toenmalige militaire bevelhebber, die op deze wijze
de mis kon bijwonen. De gaanderij diende tevens als aquaduct, want het
water van het kerkdak werd door middel van een leiding naar de grote regenbakken
(citernes) van de citadel gevoerd. Dit bassin kon maar liefst 1420000 liter
bevatten en bleef in gebruik tot 1745. Bemerk de nog aanwezige twee grote
bronzen pompen en kranen vlak naast de kerk.
<br>De spits van de middentoren van de kerk stortte in 1800 in en tien
jaar later kwam de hele middentoren naar beneden. In 1823 werd de kerk
zo goed en kwaad als het kon door architect Gravez gerestaureerd. De veelhoekige
apsiskapellen verdwenen en omstreeks 1900 werden er betreurenswaardige
wijzigingen aan koor en dwarsbeuk uitgevoerd.
<br>De stad werd in 1384 door de Engelsen onder leiding van de bisschop
van Norwich, Hendrik Spencer gedeeltelijk verwoest, maar werd in 1405 hersteld
en met nieuwe muren versterkt.
<p>Vanaf 1520 begon de Westhoek meer en meer oorlogsveld te worden en op
de plaats van het oude kasteel liet Karel V in 1528 een nieuw kasteel optrekken
en werd de stad versterkt met vijf bolwerken, "waer af de vier tot koste
van de vier Leden van Vlaenderen ghemaeckt zijn: ende het vijfste is betaelt
eendeels van Walsch Vlaenderen/ eensdeels oock van den Landsheere selve".
<br>Als dank voor hun "verplichte" bijdrage, kregen de bastions de namen
Gent, Brugge, Ieper en Brugse Vrije. Op de oevers van de Aa kwam nu een
vierkantige citadel, die echter in 1654 vernield werd; de versterking zou
weldra in de hexagonale verbouwing van de stad (door Le Vau) ingeschakeld
worden en aldus zijn twee stadswaarts gekeerde bastions verliezen.
<br>De stad zelf kreeg zo rond 1550 een nieuwe omwalling met een vijftal
bastions, gebouwd volgens de nieuwe Italiaanse vestingbouw. Waarschijnlijk
is de ontwerper van deze omwalling dan ook uit Itali&euml; afkomstig en
moet men denken aan Thebaldi Francesco, Gianmaria Olgiata of de meer bekende
Francesco Pacciotto (de bouwer van het kasteel van Antwerpen).
<br>De stad had maar net haar nieuwe omwalling gekregen of ze werd al geconfronteerd
met een aanval door de Fransen op 13 juli 1558. In januari/februari 1558
namen de Fransen, onder leiding van maarschalk de Thermes, Kales/Calais
in, dat sinds 1347 in handen van de Engelsen was. Een beetje overmoedig
gaf Hendrik II opdracht om nu ook verder noordwaarts te trekken. Het was
de graaf van Egmont die het Franse leger bij Grevelingen in de pan hakte.
Dat Grevelingen onder dit beleg veel te lijden heeft gehad, laat de afbeelding
ervan in de stedenatlas van Guicciardini zien. De kerk is voor een flink
deel verwoest. Alleen het schip heeft nog zijn bedekking terwijl de viering
en koor afgebrand zijn. Dertig jaar later (8 augustus 1588) zou net buitengaats,
op de zeebanken van Grevelingen, de Spaanse Armada in de pan worden gehakt.
<p>Vanaf 1640 was opnieuw zover: Watten werd op 10 augustus 1643 door de
Fransen veroverd en door hen tot 1647 bezet. Van daaruit namen ze de forten
langs de Aa en de Nieuwe Gracht in en voltooiden vanuit hun strategische
stellingen de verovering van de kustvlakte.
<br>Grevelingen werd op 28 juli 1644 door Gaston van Frankrijk Hertog van
Orleans, oom van Lodewijk XIV ingenomen. Dit was mede mogelijk doordat
de Nederlandse admiraal Tromp er met zijn vloot voor zorgde dat de Spanjaarden
van de noord- en zeezijde de stad niet zouden kunnen ontzetten.
<br>Aartshertog Leopold heroverde de stad in september 1652. Ze werd uiteindelijk
in 1658 door de Fransen, onder leiding van Maarschalk de la Fert (Turenne)
opnieuw belegerd - dit keer hulp van de Engelse vloot - om na een beleg
van vijf dagen te worden ingenomen. Na de Vrede van de Pyrenee&euml;n in
1659 kwam de stad blijvend in Franse handen.
<p>Vauban, gouverneur van Grevelingen sinds 1706, vernieuwde de vestingwerken,
die nogmaals werden uitgebreid onder Lodewijk XV. In 1740 werden het huidig
zeekanaaltje en de spuikom gegraven. Bonaparte wenste Grevelingen uit te
bouwen tot de mooiste haven van de Kanaalzone. Nieuwe kademuren werden
aangelegd tussen 1864 en 1870. In 1871 werd de Vaubansluis gebouwd en vergrootte
men de Vaubanvlotkom.
<br>De Forten Klein- en Groot Philippe werden in 1592/6 door Valentin de
Pardieu, in opdracht van Filips II opgericht; deze liet in 1596 ook een
kanaal graven tussen de Aa en de zee. Deze forten en enkele redoutes zijn
door Turenne in 1657 verwoest.
<br>Op 30 november 1811 werd bij keizerlijk besluit Fort Filips de offici&euml;le
basis van de zogenaamde "smoogleurs" of smokkelaars. Deze beschikten over
lichte vaartuigen onder Engelse of Amerikaanse vlag, die hier - ondanks
de blokkades - zijden stoffen, alcohol e.d.m. kwamen omwisselen tegen zilver
en goud.
<br>In de duinen staat het weer opgerichte kapelletje van de IJslandvaarders.
Bij het uitvaren hield men er halt, en groette de kapel door drie maal
de vlag uit de top van de mast te strijken. Vanaf 1930 was het gedaan met
de "mannen die naar IJsland vaarden" en konden de baarden worden afgeschoren.
<p><a NAME="ontmoeting"></a>
<h2>
Terugblik op de Zannekin-</h2>

<h2>
Ontmoetingsdag Kevelaer, 12 mei 2001</h2>
&nbsp;
<p>&nbsp;
<br>&nbsp;
<br>&nbsp;
<p>Met ongeveer 30 mensen bezocht Zannekin de bedevaartplaats Kevelaer.
Voor de namiddag stond het bedevaartaspect geprogrammeerd en voor de ochtend
de tentoonstelling De Gouden Eeuw van Gelre.
<br>Deze tentoonstelling kan gezien worden als een vervolg op het wetenschappelijk
congres Een goede buur is een edel kleinood. Het hertogdom Gelre in het
spanningsveld van verbond en machtstrijd in het gebied van Maas, Rijn en
IJssel dat op 16 en 17 maart 2000 ook in Kevelaer plaatsvond.
<p>Kunst- en cultuurhistorisch gezien was de 15e eeuw d&egrave; bloeiperiode
van Gelre. Voor het Gelderse hof werden de mooiste en meest exclusieve
Nederlandse handschriften gemaakt, verlucht met schitterend geschilderde
miniaturen. Beelden afkomstig uit de Gelders-Nederrijnse ateliers behoren
tot het beste wat de Nederlandse sculptuur in de late Middeleeuwen te bieden
had. Gelderse zilversmeden en bronsgieters leverden prestaties van formaat.
Kortom: dit was de Gouden Eeuw van Gelre.
<br>Hendrik Steeger leidde ons op zeer enthousiaste en kundige wijze door
de tentoonstellingsruimte. Diverse voorwerpen worden getoond die verband
houden met de vijf onderdelen:
<ol>
<li>
Hertogen en oorlogen</li>

<li>
Handel en steden</li>

<li>
Kerken, kloosters en religieuze cultuur</li>

<li>
Kastelen en wooncultuur en</li>

<li>
Handschriften, vroege drukken en kaarten.</li>
</ol>
We beperken ons tot enkele opmerkingen. Er zijn twee "nationale" symbolen:
de draak en de mispelbloem. Van de sacrale kunst is 95 procent verdwenen
met de beeldenstorm. Als "Gelderse" heiligen kunnen beschouwd worden: Cunera,
Quirinus, Catharina van Alexandri&euml; en Oda. De St.-Petrus Bandenkerk
in Venray is voor Gelre wat de St.-Victor in Kalkar is voor Kleef. De Gelderse
pelgrims gingen naar Rhenen (H. Cunera), 's-Hertogenbosch, Aken (Maria),
Keulen (Driekoningen). De gebedenboeken waren in het Middelnederlands of
in het Latijn gesteld en niet in het Frans, dat de taal was van de hertoginnen.
<br>Sedert de 14e eeuw bestond in het hertogdom Gelre een soort grondwet,
die de vier hoofdsteden (Nijmegen, Roermond, Zutphen en Arnhem), de kleinere
steden en de ridderschap medezeggenschap en controle bij de landsregering
verzekerde. Het hertogdom behield een federale structuur met vier kwartieren
en vier standenvertegenwoordigingen (kwartierdagen). De opvolging van de
hertog werd bepaald door diens stamboom en de Gelderse Landdag. Maarten
van Rossum, de maarschalk van hertog Karel van Egmond, stond bekend als
de Gelderse Attila wegens de strooptochten in de Habsburgse gebieden (Maarten
van Rossummuseum in Zaltbommel). Te zien is &eacute;&eacute;n van de drie
zwaarden waarvan beweerd wordt dat hierdoor graaf Lamoraal van Egmond op
de Grote Markt van Brussel onthoofd is op 5 juni 1568.
<br>Op 3 mei 1418 kwamen de standen overeen dat Gelre n en ondeelbaar
is. In 1584 werd Gelre verdeeld in een Staats en Spaans deel. In 1648 werd
dit door de Vrede van Munster bekrachtigd. In het Traktaat van Venlo van
1543 werd bepaald dat de taal en zeden gerespecteerd zouden worden. Onder
Karel V werd dit wel gerealiseerd; onder Filips II niet.
<p>Na de Nederrijnse koffietafel werden we opnieuw door Hendrik Steeger
rondgeleid langs en in de gebouwen rond het Kapellenplein: de Kaarsenkapel
(1643/1645), de Genadekapel (1654) en de Maria- of O.L.V-basiliek (1857/1858),
de Biecht-kapel en de Sacramentskapel. De bedevaartplaats is ontstaan toen
op 1 juni 1642 een bidprentje van Onze Lieve Vrouw van Luxemburg (dat al
een kopie was van het beeld in Scherpenheuvel), gekocht door Mechel Scholt,
geplaatst werd in de door haar man, de marskramer Hendrick Busman, opgerichte
bidzuil. Pastoor Johannes Stalenus uit Rees leidde de eerste bedevaartsprocessie
naar Kevelaer in 1649.
<br>In 1842 waren er circa 200.000 bezoekers, in circa 1892 400.000, in
1954 2 miljoen waarvan 15 procent Nederlanders, in de jaren zeventig circa
240.000 en in 2000 circa 800.000. In het blad Blickpunckt Kevelaer, jg.
23, nr. 1, 2001 dat deels in het Duits, deels in het Nederlands verschijnt
staan een paar aardige wetenswaardigheden. De bedevaart Sittard-Kevelaer
vindt dit jaar voor de 332e keer plaats (start 1669). Vanuit Eupen komen
sinds 1804 pelgrims naar Kevelaer. Na drie jaar van voorbereiding woonden
op zondag 24 september 2000 tienduizenden gelovigen uit Belgi&euml;, Nederland,
Luxemburg en Duitsland de Sterbedevaart Kevelaer 2000 bij. Kevelaer is
ook vertegenwoordigd op de contactdag van het Contact Rooms-Katholieken
(CRK) in juni in de Jaarbeurshallen in Utrecht. Tenslotte is er sinds 1999
een grensoverschrijdend project op toeristisch vlak tussen de stad Kevelaer
en het Bijbels Openluchtmuseum in de Heilig Landstichting bij Nijmegen.
<p>In de gesprekken kwam ook wat interessante informatie los. In de jaren
zestig werd het "Platt" gediscrimineerd op de scholen. De ouders kozen
ervoor om hun kinderen niet meer in het Platt maar in het Duits op te voeden.
Heden ten dage krijgt men ook Nederlands op school. Vooral uit economisch
oogpunt is dat handig. Een inwoner uit Emmerik verklaarde dat de inwoners
meer op het westen dan op het oosten gericht zijn. Verder is Nederland
1 op de kabel te zien.
<p>Bij de koffie met gebak werd teruggekeken op dit stuk gemeenschappelijke
geschiedenis met in het oog de economische en politieke samenwerking tussen
Duitsland en Nederland in het kader van de Europese Unie die nieuwe vormen
van intensief en actief samen leven in heden en toekomst mogelijk maakt.
<p>Musea (tentoonstellingscyclus De Gouden Eeuw van Gelre):
<ul>
<li>
Niederrheinisches Museum f&uuml;r Volkskunde und Kulturgeschichte, Kevelaer
(24 maart t/m 24 juni 2001)</li>

<li>
Museum Het Valkhof, Nijmegen (8 september t/m 18 november 2001)</li>

<li>
Stedelijk Museum Zutphen, Zutphen (1 december 2001 t/m 10 februari 2002)</li>

<li>
Stedelijk Museum Roermond, Roermond (2 maart t/m 28 april 2002)</li>
</ul>
Musea (nevententoonstellingen):
<ul>
<li>
Niederrheinisches Freilichtmuseum des Kreises Viersen auf der Dorenburg,
Grefrath (4 maart t/m 19 augustus 2001)</li>

<li>
Kasteel Huis Bergh, 's-Heerenberg (10 november 2001 t/m 6 januari 2002)</li>

<li>
Nederlandstalige catalogus De Gouden Eeuw van Gelre: vanaf juni 2001 te
koop bij de musea.</li>

<li>
De bundel met de bijdragen van het Gelre-symposium van maart 2000 zal eind
juni 2001 verschijnen.</li>
</ul>
Rudi Koot
<p><a NAME="mededelingen"></a>
<h2>
Mededelingen</h2>
Irredentisme - andermaal
<br>Naar aanleiding van de reportage - in de reeks Andere Tijden op Nederland
3 (3 mei jl.) - over de Nederlandse annex-atieplannen anno 1945, werd ook
in Vrij Nederland (5 mei 2001) aandacht besteed aan de revanchistische
- veeleer dan irredentische - bestrevingen waarvan Nederland destijds blaakte.
De er aan toegevoegde illustratie toont voortreffelijk aan hoever de ultra's
van toen wel wensten te gaan. Het werd ei zo na De Nederlanden van Duinkerken
tot Koningsberg (naar het recept van de 19e eeuws Aldietsche Beweging).
<br>Ook in het ZANNEKIN Jaarboek 9 (1987) hebben we destijds, onder de
titel Irredentisme of revanchisme. De Nederlandse drang naar het Oosten,
aandacht besteed aan de vele plannen van toen tot aanhechting van Duitse
territoria bij Nederland.
<p>Neerlandia
<br>In het jongste nummer (2/2001) van Neerlandia - het tijdschrift van
het Algemeen Nederlands Verbond - signaleren we graag de beide portretten
van respectievelijk Luc Vranckx (p. 23-23) en Cyriel Moeyaert (p. 25-28).
Beiden mochten ze recent een verdiende - en dit keer zonder twijfel welbestede
- Visser Neerlandiaprijs in ontvangst nemen, mede omwille van hun inzet
voor het Nederlands karakter van de Franse Nederlanden.
<p>Koopman, kraam en karrespoor
<br>In de Middeleeuwen en het begin van de periode daarna vormden de oostelijke
Nederlanden nog een culturele en economische eenheid met het westelijke
Munsterland. De IJsselsteden, met name Deventer, functioneerden daarbij
als spil voor de handel. Hier konden de kooplieden uit het Munsterland
hun vooral agrarische producten verkopen en op de terugreis handelsgoederen
uit verafgelegen streken, alsmede producten uit het Nederlandse gebied
inkopen.
<br>Tegen de achtergrond van deze nauwe betrekkingen zien we op de tentoonstelling,
aan de hand van "traditionele" handelswaar zoals wollen doek, stokvis,
zandsteen en hout, evenals aan de nieuwe overzeese importgoederen, het
netwerk van de handel tussen IJssel en Berkel. Het moeizame transport van
de goederen wordt thematisch uitgebeeld, evenals de betaalmiddelen en de
afstemming van elkaars jaarmarkten in het grensgebied. Deze levendig opgezette
tentoonstelling geeft tegelijkertijd ook een goed inzicht in het dagelijks
leven in het Nederlands-Duitse grensgebied tijdens de late Middeleeuwen
en de vroege Nieuwe Tijd.&nbsp; Deze tentoonstelling loopt nog tot 4.11.2001
in het Otto-Pankock-Museum te Bad Bentheim, van 18.11.01 tot 13.01.02 in
het HeimatlandMuseum te Vreden en van 26.01. tot 2.04.02 in het Stedelijk
Museum te Zwolle.
<br>(Bron: folder Handel en wandel tussen Berkel en IJssel.)
<p>Wandeltochten
<br>Voor wie voor of na onze Studie-uitstap van 13 oktober enkele dagen
in de buurt wil vertoeven zorgt ons bestuurslid mevr. D. van Wallene-Sweers
voor 'n zinvolle invulling. Zij richt immers volgende wandeltochten in:
<ul>
<li>
woensdagnamiddag 10 oktober: het Struikroverspad te Zottegem (8,5 of 5,5
km). De naam van het wandelpad refereert naar de roman Jan de Lichte van
L.P. Boon.</li>

<li>
donderdag 11 oktober: het Wieltjespad te Menen (15 km); eventueel na afloop
gevolgd door 'n korte stadswandeling te Ieper.</li>

<li>
vrijdag 12 oktober: het Enamepad te Oudenaarde (12 km), gevolgd door 'n
stadswandeling.</li>

<li>
zondag 14 oktober: wandeling door het hart van Kortrijk (4 km), met einde
en 'n hapje in caf Poeskaffee.</li>

<li>
Alle verdere inlichtingen over deze wandelingen, vertrekpunten en -tijden
en overnachtingsadressen bij particulieren verneemt men tussen 24 september
en 5 oktober uitsluitend van Dorothee van Wallene, tel. 00 31 (0) 346-241
513 (tussen 21.30 en 22.15 uur). Adres: Dreef 9, NL.3628 BJ Kockengen.</li>
</ul>
Stichting Zuidenederlandse Ontmoetingen
<br>Op 15 september is er andermaal een ontmoeting in Vlaanderen gepland.
Vanuit Eindhoven gaat het naar het Hageland, waar o.m. bezocht worden:
het 15e eeuwse waterkasteel Kasteel van Horst te St.-Pieters Rode, Scher-penheuvel,
Averbode en Zichem (het dorp van Ernst Claes' De Witte).
<br>Verdere info: tel. 0499-373645 (Nederland) of 014-312518 (Belgi&euml;).
<p><a NAME="vdvoorzitter"></a>
<h2>
Van de Voorzitter</h2>
Carpooling
<br>Wanneer ik hierover enkele gedachten aan het papier toevertrouw dan
is dat vanuit de intentie u daar mogelijk een dienst mee te bewijzen. Maar
in niet mindere mate kan het ook mogelijk zijn elkaar van dienst te zijn.
Zoals u al enkele keren hebt kunnen zien, kunt u op de aanmeldingsstrook
aangeven of u van carpooling gebruik wilt maken of u zich ervoor ter beschikking
stelt. Deze gegevens worden verzameld door het secretariaat die vervolgens
de gegevens van "vraag en aanbod" met elkaar in overeenstemming tracht
te brengen. Om teleurstelling te voorkomen is het belangrijk te weten hoeveel
plaatsen in de wagen van de aanbieder beschikbaar zijn. In overleg met
de secretaris zal ik de Nederlandse "klanten" graag de helpende hand toesteken.
<p>Logeeradressen
<br>Een logeerformule die ook in onze landen de laatste jaren in toenemende
mate van betekenis is geworden, is die van Bed &amp; Breakfast. Ook in
de omgeving van de vertrekplaats Ieper kan van deze overnachtingsmogelijkheid
gebruik gemaakt worden. Voor inlichtingen kunt u terecht bij mevr. D. van
Wallene-Sweers, Dreef 9, 3628 BJ Kockengen, tel.: 0031-(0)346.241.513 (tussen
24.september en 6.oktober, vanaf 21.30 uur). Het adressenmateriaal dat
zij ter beschikking heeft is ontleend aan offici&euml;le gidsen. Maar het
is bekend dat ook buiten dit circuit particulieren slaapplaatsen aanbieden.
Mochten er onder u zijn die op de hoogte zijn van dergelijke logeeradressen
wilt u dan zo vriendelijk zijn die aan mevr. Van Wallene door te geven.
Wellicht kan zij er "aanvragers" mee van dienst zijn.
<p>Marten Heida
<br>Prins Willem Alexanderpark 53
<br>NL 3905 CB Veenendaal, Tel. 0318-510 087
<br>&nbsp;
</body>
</html>
