<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Driemaandelijks tijdschrift van de Vereniging</title>
<base target="_self">
</head>

<body bgcolor="#FFFFFF">

<p><font size="4"><sup>
&gt; <a href="nieuwsbrief.html">nieuwsbrief</a> &gt; </sup><sup>22e</sup><sup>
jg. -nr. 3/2005</sup></font>
</p>

<div align="right">
  <table border="0" width="100%">
    <tr>
      <td>

<font size="6" color="#008000"><b>Bijdragen over:</b></font>
<ul>
  <li><font color="#008000" size="4"><a href="#internationale">Internationale Dag van het Nederlands</a></font></li>
  <li>
    <font size="4" color="#FF6600"><a href="#Mededelingen">Mededelingen</a></font></span></li>
  <li>
    <font color="#FF6600" size="4"><a href="#onsnederlands">Ons
    Nederlands, een parel van een taal</a></font></span></li>
  <li>
    <font color="#FF6600" size="4"><a href="#brabantse">De
    Brabantse Omwenteling</a></font></span></li>
  <li>
    <font color="#FF6600" size="4"><a href="#levenwekkend">Levenwekkend
    &quot;Op ze Vlaams&quot;</a></font></span></li>
  <li>
    <font color="#FF6600" size="4"><a href="#denederlanden">De
    Nederlanden &quot;extra muros&quot; - jaarboek 2005</a></font></span></li>
  <li>
    <font color="#FF6600" size="4"><a href="#willibrord">Willibrord
    en Bonifatius</a></font></span></li>
  <li>
    <font color="#FF6600" size="4"><a href="#vanafde">Vanaf
    de zijlijn</a></font></span></li>
  <li>
    <font color="#FF6600" size="4"><a href="#hetlaatste">Het
    laatste woord</a></font></span></li>
</ul>
      </td>
      <td valign="top" align="right">
<span title="Door uw venster te versmallen zult u gemakkelijk de teksten kunnen lezen. U kunt daartoe de rechter scrollbar verslepen (als u met de muis boven de rechterrand zweeft)"><font color="#FF6600"><sup>Tip</sup></font>
</span></td>
    </tr>
  </table>
</div>

<p class="MsoNormal" style="border-bottom: 1 solid #FF9900"><b><span style="font-size:18.0pt"><font color="#009933"><a name="internationale"></a>
3e
Internationale Dag van het Nederlands</font></span></b></p>
<p class="MsoNormal"><font size="3"><b>Op zondag 10 juli 2005</b>,
aan de vooravond van de Vlaamse Feestdag, heeft de <b>3<sup>e</sup>
Internationale Dag van het Nederlands en het Afrikaans</b> plaats. Deze dag
wordt georganiseerd door de IDN-werkgroep, een samenwerkingsverband van een
aantal verenigingen en instanties (*).</font></p>
<p class="MsoNormal"><font size="3">Het academische gedeelte van
de editie 2005 begint om 16.30 uur. Deze manifestatie heeft plaats in het <i>County
House of Brussels</i>, Heldensquare, te Ukkel. HET THEMA voor deze editie is: <b>Dialect,
Taalvariant, Standaardtaal </b>en het programma is als volgt:</font></p>
<p class="MsoNormal" style="text-indent: 0 pt; mso-list: l45 level1 lfo36; tab-stops: list 18.0pt; margin-left: 0cm"><span style="font-size:10.0pt;
font-family:Symbol;mso-bidi-font-style:italic">·<span style="font:7.0pt &quot;Times New Roman&quot;">&nbsp;&nbsp;&nbsp;</span></span><font size="3"><i>Verwelkoming door <b>Leo
Camerlynck</b>, voorzitter van het IDN-comité</i></font></p>
<p class="MsoNormal" style="text-indent: 0 pt; mso-list: l45 level1 lfo36; tab-stops: list 18.0pt; margin-left: 0cm"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Een <b>Nederlands</b> getuigenis
uit Brussel door de heer <b>Thomas Roukens</b></i></font></p>
<p class="MsoNormal" style="text-indent: 0 pt; mso-list: l45 level1 lfo36; tab-stops: list 18.0pt; margin-left: 0cm"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Ukkel én Brussel als locatie
voor deze Dag van het Nederlands, door de heer <b>Jean-Luc Vanraes</b>,
voorzitter van de Vlaamse Gemeenschapscommissie (VGC)</i></font></p>
<p class="MsoNormal" style="text-indent: 0 pt; mso-list: l14 level1 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;
</span></span><i>Een <b>Vlaams-Indonesisch</b>
getuigenis uit Ukkel door de heer <b>Stefan Cornelis</b>, voorzitter van het
Ukkelse Gemeenschapscentrum Candelaershuys</i></font></p>
<p class="MsoNormal" style="text-indent: 0 pt; mso-list: l14 level1 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Toespraak door de heer <b>Gerhard
Hiwat</b>, ambassadeur van <b>Suriname </b>met een Nederlandse stem uit het Caraïbisch
gebied&nbsp;</i></font></p>
<p class="MsoNormal" style="text-indent: 0 pt; mso-list: l14 level1 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Toespraak door de heer <b>Francois
van der Merwe</b>, ambassaderaad van <b>Zuid-Afrika</b> over de Parel onder het
Zuiderkruis</i></font></p>
<p class="MsoNormal" style="text-indent: 0 pt; mso-list: l14 level2 lfo33; tab-stops: list 18.0pt; margin-left: 0m"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Filmpje over <b>Frans-Vlaanderen</b></i></font></p>
<p class="MsoNormal" style="text-indent: 0 pt; mso-list: l14 level2 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·
</span><i>Lezing door <b>Prof. Dr. Sera de
Vriendt</b>, uit Sint-Genesius-Rode, over <b>Het Brussels</b>, een apart
geval in het Nederlandse taallandschap&nbsp;</i></font></p>
<p class="MsoNormal" style="text-indent: 0 pt; mso-list: l14 level2 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Slotwoord <b>Nederlands Extra
Muros</b> door <b>Prof. Dr. Jos Wilmots</b>, medestichter en oud-voorzitter
van de Internationale Vereniging voor de Nederlandistiek (IVN</i></font></p>
<p class="MsoNormal" style="text-indent: 0 pt; mso-list: l14 level2 lfo33; tab-stops: list 18.0pt; margin-left: 0"><font size="3"><span style="font-family: Symbol; mso-bidi-font-style: italic">·<span style="font:7.0pt &quot;Times New Roman&quot;">&nbsp;</span></span><i>Tussendoor, een streepje poëzie
uit Suriname, Aruba, de Nederlandse Antillen, Namibië, Zuid-Afrika, Duitsland
en Frans-Vlaanderen door <b>Milaine Goedhuys</b></i></font></p>
<p class="MsoNormal" style="text-indent: 0 pt; mso-list: l14 level2 lfo33; tab-stops: list 18.0pt; margin-left: 0"><font size="3"><span style="font-family: Symbol">·<span style="font:7.0pt &quot;Times New Roman&quot;">&nbsp;</span></span>De academische zitting wordt
gevolgd door een receptie om 18.15 uur en een Guldensporen-maal om 19.00 uur.</font></p>
<p class="MsoNormal"><font size="3">(*) De meewerkende
verenigingen/instanties aan deze dag zijn: <i>de Orde van den Prince
Sint-Genesius-Rode  Beersel, de Academie van het Brussels, ARA!, het
Gemeenschapscentrum Candelaershuys</i>, <i>de Stichting Zannekin, het
Davidsfonds Ukkel Stalle, het Humanistisch Vrijzinnig Vormingswerk
Zuid-West-Brussel + vertegenwoordigers uit Nederland, Frankrijk, Zuid-Afrika,
Namibië, Indonesië, Suriname, Duitsland, Luxemburg, Polen, de Nederlandse
Antillen en Aruba.&nbsp;
</i></font></p>
<p class="MsoNormal"><font size="3">Deelnemen aan het
academische deel is gratis, maar kan enkel mits tijdig in te schrijven en voor
zover er nog plaatsen beschikbaar zijn. <span lang="NL-BE" style="mso-ansi-language: NL-BE">Na het academische gedeelte volgt een <b>Gulden
Sporen-maal</b> om 19.00 uur (35,00 uro voor een groot buffet met warme en
koude gerechten  drank niet inclusief). Ook hier is inschrijven uiteraard
verplicht.&nbsp;
</span></font></p>
<p class="MsoNormal" style="text-align:justify;mso-pagination:none;mso-layout-grid-align:
none;text-autospace:none">&nbsp;</p>
<p class="MsoNormal" style="mso-pagination: none; mso-layout-grid-align: none; text-autospace: none; border-bottom: 1 solid #FF9900"><b><span style="mso-bidi-font-size: 10.0pt"><font size="5" color="#008000"><a name="Mededelingen"></a>Mededelingen</font></span></b></p>
<h2 style="text-align:justify"><b><font size="3" color="#FF9900">Hernieuwen bijdrage  jaar 2005</font></b></h2>
<p class="MsoNormal"><font size="3">Slechts een gering aantal
leden bleef totnogtoe achterstallig. Maak, indien dit voor u het geval is,
het verzuim stante pede ongedaan! Uw abonnement op onze <i>Nieuwsbrief</i> <b>en
</b>op het jaarboek <i>De Nederlanden extra muros</i> blijft behouden op
een <b>basisbijdrage</b> van <b>25 EUR</b>. Ze geldt meteen als voorintekening
op het 27<sup>e</sup> jaarboek dat eind mei 2005 verschijnt en waarvan de
boekhandelprijs na verschijnen 30 EUR (+verzendkosten) zal belopen.</font></p>
<p class="MsoNormal"><b><span lang="NL-BE" style="mso-ansi-language: NL-BE"><font size="3" color="#FF9900">Genealogische CD-rm</font></span></b></p>
<p class="MsoNormal"><span lang="NL-BE" style="mso-ansi-language: NL-BE"><font size="3">Het <i>Heimatverein des Erkelenzer Lande e.V. </i>bracht in het najaar
een vijfde genalogische CD-rom uit. De nieuwe datadrager brengt gegevens samen
omtrent geboorten/dopen, huwelijken en sterfgevallen  omtrent in totaal
785.790 personen  uit de jaren 1659tot 1906 met betrekking tot de Ämter
Elfgen, Flamersheim, Gimborn, Hardt, Kleingladbach, Marienheide, Rikelrath,
Schweinhem, Vlodrop, Wipperfürth, Doveren, Mönchengladbach, Rimburg en
Steinkirchen.</font></span></p>
<p class="MsoNormal"><b><span lang="NL-BE" style="mso-ansi-language: NL-BE"><font size="3" color="#FF9900">Studiekring Eerste Millennium</font></span></b></p>
<p class="MsoNormal"><span lang="NL-BE" style="mso-ansi-language: NL-BE"><font size="3">De studiekring, kortweg SEM genoemd, congresseert op zaterdag 5 november
2005 te Bavel. Het thema luidt: <i>Geschiedschrijving: archivalia en
archeologica. </i>Reserveren voor deelname kan nu reeds op het adres: SEM, Hof
6, NL. 4854 AZ Bavel of via e-post <a href="mailto:info@semafoor.net">info@semafoor.net</a><span style="mso-spacerun: yes">&nbsp;&nbsp;</span></font></span></p>
<p class="MsoNormal">&nbsp;</p>
<p class="MsoFooter" style="tab-stops: 35.4pt; border-bottom: 1 solid #FF9900"><b><span style="font-size:16.5pt"><font color="#009933"><a name="onsnederlands"></a>
Ons
Nederlands, een parel van een taal</font></span></b></p>
<p class="MsoFooter" style="tab-stops:35.4pt"><font size="3">Geen
heikel onderwerp wordt uit de weggegaan, noch de spelling, noch de binding met
het Nederduits, noch leenwoorden, gallicismen, barbarismen of germanismen.
Vooral de ongeëvenaarde rijkdom, de grote uitstraling en de sierlijkheid van
onze vloeiende taal worden in de kleuren gezet. Maar ook de bedreigingen vanuit
Frankrijk, Wallonië en de Angelsaksische landen. Of hoe Vlaanderen zich liet of
laat ringeloren door België en zijn volksverradende franskiljons. Hoe sommige
Hollanders onze taal verkrachten.</font></p>
<p class="MsoFooter" style="tab-stops:35.4pt"><font size="3">Ruime
aandacht gaat naar de verdringing van woorden en begrippen uit onze taal, naar
de uitzuivering van eigen Nederlandse woorden door het onnodig gebruik van
vreemde. Ook hoe de volksmens een taaltje wordt opgedrongen door zowel
na-apers van de vroegere baronnen of door zogenaamde wetenschappers die hun
eigen taalwetenschap niet meer kennen.</font></p>
<p class="MsoFooter" style="tab-stops:35.4pt"><font size="3">De
Vlaamse Beweging komt ruim aan bod, maar ook het wereldje van politiek en
ambtenarij. En de media: zowel de schrijvende als de gesproken pers. Een
afzonderlijk hoofdstuk wordt besteed aan de wetenschappelijke waarde en
nuttigheid van onze taal en een aan taalverbeteringen.</font></p>
<p class="MsoFooter" style="tab-stops:35.4pt"><font size="3">Ten
slotte, en erg belangrijk is er een <b>woordenlijst </b>van rond de 1300
overbodig gebruikte vreemde woorden. Een veelzijdig werk, bruikbaar voor zowel
jong als oud. Het kan ook een handige bron zijn voor scholen en leraars.</font></p>
<p class="MsoBodyText" style="mso-pagination:widow-orphan;mso-layout-grid-align:
auto;text-autospace:ideograph-numeric ideograph-other">Tot zover de foldertekst
waarmee dit boek (384 pp.) van de hand van ZANNEKIN-lid Guido Thijs (onder
pseudoniem WIDO) voorgesteld wordt. Een van de zeldzame boeken die méér
brengen dan de titel belooft! En dit méér valt onmogelijk binnen de samenhang
van een korte bespreking weer te geven. Zonder overdrijving kan gesteld worden
dat hier een geestdriftige minnaar van ons prinselijk Nederlands aan het woord
is. Zijn pijlenkoker zit vaak vol venijn, zijn taal bijwijlen eigenzinnig (en
niet steeds in alles consequent) maar steeds genietbaar! Bestellen dus dit boek!
26,60  (verzendkosten inbegrepen) op rekening 113-0457804-16 van G. Thijs,
Grensstraat 51, B. 2580 Grasheide of via e-post:<span style="mso-spacerun:
yes">&nbsp; </span><a href="mailto:emieldesmedt@hotmail.com">emieldesmedt@hotmail.com</a>
.</p>
<p class="MsoBodyText" style="mso-pagination:widow-orphan;mso-layout-grid-align:
auto;text-autospace:ideograph-numeric ideograph-other">&nbsp;</p>
<p class="MsoTitle" align="left" style="text-align: left; border-bottom: 1 solid #FF9900"><span style="font-size:
16.5pt"><font color="#009933"><b><a name="brabantse"></a> De Brabantse Omwenteling, </b></font></span><b><font color="#009933"><span style="font-size:16.5pt">voorloper van België?</span><span style="font-size:11.0pt">(*)</span></font></b></p>
<h2><font size="3" color="#FF9900"><b>F. de Tollenaere</b></font></h2>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">In 1794 verscheen te
Haarlem, bij François Bohn een boek met de titel <i>Geheimzinnige
Toebereidselen tot eene Boertige Reis door Europa. Vermaaks-halven voorgeleezen
in, en opgedraagen aan de Maatschappij der Verdien-sten, onder de Spreuk: Felix
Meritis</i> door A. Fokke, Simonsz. Met kaarten. MDCCXCIV.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Fokke was een in
moeilijke omstandigheden levende schrijver en voordrager in boertige
trant. Zijn grappig bedoelde schrijfsels zijn nu niet<b> </b>meer te lezen,
maar destijds schijnt hij meer gezocht te zijn geweest dan de dames Wolff en
Deken. Die <i>Geheimzinnige Toebereidselen</i> kunnen hier dan ook gevoeglijk
buiten beschouwing blijven. Vóór p. 1 van dat boek vond ik een kaart van
Europa, volgens de nieuwste Verdeeling. Te Haarlem, bij F. Bohn, die hier
niet opnieuw in zijn geheel wordt afgedrukt. Hierop staan de oude Nederlanden
afgebeeld. Het noordelijke deel krijgt daar de naam <i>Holland, </i>het
zuidelijke heet gewoon, kort en krachtig: <i>Nederland.</i></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Voor wie als kind reeds
gewend was aan de verbinding Holland-Belgie, al was het maar bij de voetbal, is
de combinatie Holland versus Nederland opvallend. Ze is echter allesbehalve
absurd voor wie zich de historische stand van zaken uit 1794 voor de geest
haalt, dit wil zeggen kort voor het einde, in 1795, van de Republiek der Zeven
Verenigde Nederlanden.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Het spreekt vanzelf dat
<i>Holland </i>versus <i>Nederland </i>op kaarten veel ouder moet zijn dan in
het boek van Fokke. F. Bohn tovert zijn kaart in 1794 natuurlijk niet uit het
niet te voorschijn. Drs. D. de Vries,
conservator Collectie Bodel Nijenhuis op de universiteitsbibliotheek te Leiden,
was zo vriendelijk even aandacht te besteden aan een vraag hierover van mijn
kant. Hij noemde mij, in zijn brief van 18 juli 2001, twee voorbeelden uit de
rijkdom van zijn collectie. Op een kaart uit 1771 van W.A. Bachiene (P 207 N 79)
worden de Noordelijke en Zuidelijke Nederlanden aangeduid met respectievelijk <i>Vereen.
Provincie </i>en <i>Nederlande</i>. In 1754 verscheen te Parijs de meerbladige
wandkaart van Europa van dAnville, waarop overeenkomstige namen voorkomen <i>Provinces
Unies </i>en <i>Pays Bas.</i></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Wij hebben dus niet de
minste reden om ons te verbazen over de naam <i>Nederland </i>met betrekking tot
België. De onrust tijdens de 18e eeuw in de Oostenrijkse Nederlanden was het
gevolg van hervormingen van staat en kerk, waarmee keizer Jozef II vanaf 1781
begon, onder invloed van de werken der Franse Encyclopedisten.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Wie de literatuur
i.v.m. de Brabantse Omwenteling van 1789 bekijkt<sup>1</sup>, ziet hoe gewoon de
terminologie <i>Nederland. </i>fra. <i>Pays-Bas, </i>en <i>Nederlands, </i>fra. <i>Belgique,
</i>m.b.t. inheemse toestanden toen was.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">De <i>Gazette van
Antwerpen </i>1789, Nr. 102, wordt gepubliceerd met permissie van het
vereenigd comité der <i>Nederlanden. </i>In 1790 verschijnt tot
Luxemburg Het <i>Nederlandsch Chronykje ofte Geschiedenissen van het
Nederland. </i>Te Brugge wordt gedrukt zonder jaar, een <i>tSamenspraek </i>over
de <i>Krygsdaeden tegen de Patriotten in de Nederlanden. </i>Een spotlied is
getiteld <i>Waeren troost aen den keyser in hei verlies van t Nederland. </i>In
een strijdlied heet het:</font></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; line-height: 100%"><i><font size="3" color="#009933">De
Dwingelands, o
Nederland!</font></i></p>
<p class="MsoNormal" style="mso-pagination: none; tab-stops: 10.2pt; mso-layout-grid-align: none; text-autospace: none; line-height: 100%"><i><font size="3" color="#009933">Het Vaderland
doorwonden</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">en in een ander lied:</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Bedrukte
Nederlanders,</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Aen hoort myn droef
geschrey</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Een te Loven
gedrukt loflied op generaal Van der Mersch heeft als beginwoorden <i>Opwekking
der Nederlandsche Zangeressen. </i>In een verhalend lied, <i>een Brief van Colin
aan Liese, </i>de ontboezeming van een jonge patriotse vrijwilliger, heet het</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Wat zou<b> </b>ons
alhier ontbreken?</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Daer is geld in
overvloed,</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Om den Kop omhoog te
steken</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Tot het
Nederlandsche Goed</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Het slotvers in alle
strofen van het lied De heldinnen van Brahant luidt:&nbsp;</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><i><font size="3" color="#009933">Van ons soete
Nederland.</font></i></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Het Franse equivalent
van <i>Nederlands </i>is het adjectief <i>Belgique. </i>Zo heet Son
Excellencc Heintje van der Noot Agent Plénipotentiaire Du peuple Belgique.
In het Latijn heet Nederland <i>Belgium, </i>een in de vijftiende eeuw door de
humanisten te Leuven en elders bedachte vertaling van <i>Nederland, </i>geïnspireerd
als ze waren door wat Julius Caesar in zijn verhaal van de Gallische oorlog
vertelt over de Belgae. De dubbele koperen oord van de nieuwgebakkcn republiek
vertoont een leeuw met in zijn klauwen geklemd een stok met de vrijheidshoed in
top; de keerzijde heeft het opschrift: ad usum foederati belgii, federatie
bekend gebleven als de <i>Vereenigde Nederlandsche Staeten. </i>De termen <i>Nederland
</i>en <i>België </i>zijn in die tijd nog volkomen synoniemen.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Op de vooravond van de
Brabantse Omwenteling publiceert Verlooy zijn<i> </i>beroemde <i>Verhandeling op
dOnacht der moederlyke Tael in de Nederlanden</i> (1788).<sup>2</sup> Daarin
gebruikt hij als gewone term voor onze taal <i>Nederduyts(ch), </i>naast <i>Nederlandsch
</i>en, dat is het nieuwe, ook wel <i>Vlaems(ch). </i>Hij is er zich duidelijk
van bewust, dat het gebruik van deze laatste term te-ruggaat op een Frans model:
<i>francais et flamand </i>= <i>frans en vlaems.</i><sup>3</sup></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">In het verweerschrift
dat de leider der democraten, Jan Frans Vonck, na de nederlaag der Patriotten
schreef, heeft hij het niet over de Brabantsche maar over de Nederlandsche
omwenteling.<sup>4</sup> Een andere naam voor het zuidelijke Nederland was de
Catholyke Vereenigde Provinciën.<sup>5</sup> De inval van de Fransen in
1792. gevolgd door de annexatie in 1795<i>. </i>is niet direct bevorderlijk voor
de termen <i>Nederland </i>en <i>Nederlands: </i>hun Franse equivalenten krijgen
echter, zij het maar tijdelijk een kans waarvan ze niet hadden kunnen dromen.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Het Verenigd Koninkrijk
van Willem 1 propageert <i>Nederlandsch </i>ook in het Zuiden. Maar na zoveel
jaren annexatie bij Frankrijk (1795-1813) dringt de term niet meer door tot de
volkstaal van de Nederlandstalige zuidelijke provincies; in de Romaansc gebieden
van het Rijk is <i>Belgique </i>vanouds kind aan huis. <i>Vlaemsch<b> </b></i>heeft
dan in het Zuiden een sterke positie, enerzijds vanwege zijn band met het
graafschap Vlaanderen, anderzijds dank zij de invloed van het Franse <i>flamand</i>.
Niet voor niets schrijft de Gentse hoogleraar Schrant in zijn inleiding bij de
Gentse, door het landsbestuur gesteunde heruitgave in 1829 van Verlooys
tractaat: Nog hedendaegs wilt men het Hollandsch voor eene andere tael doen
doorgaan dan het Vlaemsch!!! In het Noorden is <i>Nederlandsch </i>even
officieel als in het Zuiden, maar in de volkstaal is en blijft het <i>Hollandsch.</i></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Nog voordat in februari
1831 de regent Surlet de Chokier tot eerste staatshoofd van België wordt
gekozen. treft het Voorlopig Bewind<sup>6</sup> tal van maatregelen die het
universitaire onderwijs ontwrichten.<sup>7</sup> Voor onze taal zijn de
toenmalige gebeurtenissen in een woord rampzalig te noemen. Het nieuwe bewind
zag de taalsituatie in België uitsluitend door een Frans-Brusselse bril; de
woorden <i>Nederland </i>en <i>Nederlands </i>waren voor de nieuwe potentaten in
Brussel taboe. De nieuwe staat tooit zich wel met de oude namen, maar alleen in
het Frans. In de Noord-Nederlandse cartografie krijgt <i>Holland </i>voor het
Noorden geen nieuwe kans, het blijft <i>Nederland, </i>voor het Zuiden ook <i>Nederland
</i>weliswaar, maar nu met zijn Franse equivalent <i>Belgique.</i></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">In het liberale,
oranjegezinde Gent komt er na een poos een reactie. Jonkheer Philip Marie
Blommaert publiceert in 1832 zijn <i>Aenmerkingen<b> </b>over de verwaerlozing
der Nederduitsche Tael. </i>Jan Frans Willems sticht in 1837 zijn <i>Belgisch
Museum, </i>waarin <i>Belgisch, </i>mogelijk een opportunistische naam, bij hem
ongetwijfeld synoniem is met <i>Nederlandsch. </i>En dan, op 26 augustus 1849,
precies tien jaar na het eindverdrag, opent Ferdinand Augustijn Snel-laert in de
aula van de Gentse universiteit van koning Willem I, <i>Belgii totius rex</i>.
letterlijk <i>koning van heel België</i>, het eerste Nederlandsch
Taal- en Letterkundig Congres. In zijn openingstoespraak heeft Snellaert het
over eenheid in de werking der Noord- en Zuid-Nederlanders tot behoud van
den gemeenschappelijken volkszin en van de gemeenschappelijke volkstaal.<sup>8</sup>
Een emancipatiebeweging, later Vlaamse Beweging genoemd, breekt zich baan: veel
later zal ze het België van 1830 grondig door elkaar schudden. Hiermee zijn we
opnieuw aangeland bij het <i>Nederland </i>van de Brabantse Omwenteling op de
Haarlemse kaart van François Bohn van 1794.</font></p>
<p class="MsoNormal" style="mso-pagination:none;tab-stops:145.95pt;mso-layout-grid-align:
none;text-autospace:none"><font size="3">Het antwoord op de in
de titel van deze bijdrage gestelde vraag kan luiden ja en neen. Ja. omdat het
grondgebied van de toenmalige Zuid-Nederlandse staten: Brabant, Vlaanderen,
Henegouwen, Namen en Luxemburg. zowat samenvalt met de staat die na 1830, uit de
hoge hoed der grote Europese Mogendheden te voorschijn komt.<b> </b>Men moet
daarbij dan wel in acht nemen, dat het Prinsbisdom Luik autonoom was, en dat het
tegenwoordige Hertogdom Luxemburg een erfenis is van Koning Willem I. En laten
we één ding niet vergeten: de vlag van Brabant werd de vlag van België.</font></p>
<p class="MsoNormal" style="mso-pagination:none;tab-stops:145.95pt;mso-layout-grid-align:
none;text-autospace:none"><font size="3">Neen, indien men afgaat
op de terminologie van de toenmalig populaire liederen en vooral van de
politieke Heel-Nederlandse geloofsbelijdenis van Jan Baptist Verlooy. Die
schreef immers op p. 99 van zijn <i>Verhandeling op dOnacht der moederlyke
Tael in de Nederlanden </i>(1788): dat ik de vereenigde Nederlanden (bedoeld
is de Noordelijke Vrije republiek) aenzie als deel te maken van ons land, en hun
met ons als een eenig volkdom achte. In acht genomen het hierboven geciteerde
materiaal, denk ik dan niet aan ons huidige land, maar aan het Verenigd
Koninkrijk van Koning Willem I.</font></p>
<p class="MsoNormal" style="mso-pagination:none;tab-stops:145.95pt;mso-layout-grid-align:
none;text-autospace:none"><font size="3">Op de Grote Markt te
Ronse herinnert een gedenkzuil, het pronkstuk van de toenmalige eerste
waterleiding van Ronse (1818), nog aan deze te Brussel niet, maar in het
liberale, Oranjegezinde Gent wel geliefde vorst. Die stad dankt aan hem niet
alleen het kanaal van Terneuzen, maar ook de opnieuw gestichte universiteit. De
eerste uit de zestiende eeuw (1578-1584)<sup>9</sup> werd immers, na de Spaanse
verovering van de stad, door Alexander Farnese, hertog van Parma, vernietigd.</font></p>
<p class="MsoNormal" style="mso-pagination:none;tab-stops:145.95pt;mso-layout-grid-align:
none;text-autospace:none"><font size="3">Nog steeds prijkt trots
op de fries van de klassieke gevel der monumentale aula in de Volderstraat, het
opschrift:</font></p>
<p class="MsoBodyTextIndent"><font color="#009933">ALSPICE.GULIELMO.l.ACAD.CONDITORE.POSLIT
P.Q.G.MDCCCXXVI.</font></p>
<p class="MsoNormal" style="mso-pagination:none;tab-stops:191.05pt 225.35pt 403.35pt;
mso-layout-grid-align:none;text-autospace:none"><font size="3">Wat
wil zeggen: Onder bescherming van Willem I, stichter der universiteit, legde
het bestuur der stad Gent de eerste steen in 1826. Dat gebeurde op het
terrein van het voormalige jezuïetencollege.</font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Begrijpelijk is dat L.
Roppe, na de Tweede Wereldoorlog gouverneur van Belgisch-Limburg, kon schrijven:
Tussen de staatshoofden die over onze gewesten hebben geregeerd zijn er
weinigen die met zoveel dagelijkse inspanning, met zoveel zakenkennis hun
regeringstaak hebben ten uitvoer gebracht als koning Willem 1 dat heeft
gedaan.<sup>10</sup></font></p>
<p class="MsoNormal" style="mso-pagination:none;tab-stops:10.2pt;mso-layout-grid-align:
none;text-autospace:none"><font size="3">Het jaar 1817 geldt als
het jaar waarin de Gentse universiteit door de koning werd gesticht; 1817 dat is
slechts twee jaar na de nederlaag van Napoleon te Waterloo. Bij de plechtige
installatie van de Gentse universiteit, op 9 oktober 1817 in de troonzaal van
het Gentse stadhuis, was de kroonprins zelf aanwezig fils chéri de notre
bienfaiteur, bienfaiteur lui-même des sciences et des arts, et digne rejeton du
grand Guilaume.<sup>11</sup> Wie in het Gentse museum van folklore de
rood-wit-blauwe Nederlandse vlag heeft aanschouwd, met het opschrift les
dames de Gand au prince dOrange, begrijpt het verband. Het zou meer dan
honderd jaar en wel tot in 1930 duren, eer de universiteit van koning Willem I
aan de Nederlandstalige gemeenschap van dit land werd toevertrouwd.</font></p>
<h3 align="left" style="text-align:left"><span style="font-size:9.0pt">NOTEN</span></h3>
<p class="MsoNormal" style="mso-pagination:none;tab-stops:23.5pt;mso-layout-grid-align:
none;text-autospace:none"><sup><span style="font-size:9.0pt">(*) </span></sup><span style="font-size:9.0pt">Met
dank overgenomen uit <i>Annalen Geschied- en Oudheidkundige Kring van Ronse<u>, </u></i>2003,
pp. 69-74.</span></p>
<p class="MsoNormal" style="mso-pagination:none;tab-stops:23.5pt;mso-layout-grid-align:
none;text-autospace:none"><sup><span style="font-size:9.0pt">1</span></sup><span style="font-size:9.0pt">
De hier geciteerde aanhalingen<b> </b>zijn afkomstig uit dr. E. de Goeyse. <i>De
Brabantsche Omwenteling van 1789. </i>programmabrochure. Nederlandse reeks, van
het toenmalige N.l.R..<b> </b>uitgegeven in 1939, d.w.z. 150 jaar na de
Brabantse Omwenteling. Zie<b> </b>echter uitvoeriger, ook J. Grietens en E. de
Goeyse, <i>Het volkslied ander de Brabantsche Omwenteling van 1789 (</i>1940).</span></p>
<p class="MsoBodyText" align="left" style="text-align:left"><sup><span style="font-size:9.0pt">2</span></sup><span style="font-size:9.0pt">
Uitgegeven zonder privilegie tot Maestricht, maar in werkelijkheid te
Brussel gedrukt op de persen van Belle.</span></p>
<p class="MsoNormal" style="mso-pagination:none;tab-stops:23.5pt;mso-layout-grid-align:
none;text-autospace:none"><sup><span style="font-size:9.0pt">3</span></sup><span style="font-size:9.0pt">
Hij schrijft het Nederduyts is donze. Nochtans in het spreken nemen wy wel
somtyds volgens de Fransche benaeming van <i>Allemand </i>en <i>Flamand </i>het
woord <i>Duytsch </i>voor <i>Hoogduytsch, </i>en <i>Vlaemsch </i>voor <i>Nederduytsch.</i></span></p>
<p class="MsoNormal" style="mso-pagination:none;tab-stops:23.2pt;mso-layout-grid-align:
none;text-autospace:none"><sup><span style="font-size:9.0pt">4</span></sup><span style="font-size:9.0pt">
Leo Delfos in <i>Wetenschappelijke lijdingen, </i>10, 1950. nr. 2. 54.</span></p>
<p class="MsoNormal" style="mso-pagination:none;tab-s