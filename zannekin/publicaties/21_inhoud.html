<!doctype html public "-//w3c//dtd html 4.0 transitional//en">

<html>

<head>

   <meta http-equiv="Content-Type" content="text/html; charset=iso-8859-1">

   <meta name="GENERATOR" content="Microsoft FrontPage 4.0">

</head>

<body>

&nbsp;

<br>> <a href="publicaties.html">publicaties</a> > jaarboek 21 (1999)

<br>&nbsp;

<ul>

<li>

Tijdens het voorbije jaar werden heelwat activiteiten ter herinnering aan

de Boerenkrijg op het getouw gezet. Te vaak evenwel werd daarbij benadrukt

dat het verzet tegen het Franse imperialisme van die dagen in de Zuidelijke

Nederlanden uitsluitend door de Nederlandstalige gewesten werd gedragen.

Tegen deze historisch onnauwkeurige geschiedschrijving in, toont <b>Erik

Martens</b> aan hoezeer ook sprake was van <i>Het gewapend verzet tegen

de Franse Republiek in het Walenland</i>.</li>



<li>

<b>Antoon Lowyck</b> kwam reeds vaker aan het woord in deze jaarboekenreeks.

Zijn <i>overzicht inzake Nederlandstalige schrijvers en rederijkers in

Wormhout</i> vormt het afsluitend vervolg voor wat Wormhout betreft. Zoals

we dit van deze auteur gewoon zijn is ook deze bijdrage andermaal grondig

getoetst aan talrijke bronnen.</li>



<li>

In het Jaarboek 12 (1990) bestede <b>Cyriel Moeyaert</b> reeds uitgebreid

aandacht aan <i>Het Nederlands in Sint-Omaars door de eeuwen heen</i>.

Samen met

<b>Jan van Ormelingen</b> ontdekte hij sindsdien tal van aanvullende

gegevens die in deze nieuwe aanvullende studie hun neerslag kregen. Als

bijlage wordt tevens ook een nieuwe lijst van Nederlandse toponiemen in

en rond St-Omaars toegevoegd.</li>



<li>

<i>Expansie van Kunst en Cultuur der Nederlanden</i>, van de hand van prof.

dr.

<b>A.A.F. Teurlinckx</b>, is een door velen zeer gewaardeerd overzicht

van de uitstralingskracht van onze cultuur doorheen de eeuwen. In deze

uitgave is de auteur aan aflevering IX toe. De alfabetische zoektocht vangt

aan in het Italiaanse Modena om te eindigen in Parma.</li>



<li>

In 1998 vond de jaarlijkse Ontmoetingsdag van onze stichting plaats in

Kempen. Reden te over vond <b>Marten Heida</b> om een duik te nemen in

de historische wedervaren van dit oord. In <i>Kempen, een Nederrijns stadje

onder de Keulse kromstaf en de Pruisische scepter</i> neemt hij ons mee

doorheen de geschiedenis van de geboorteplaats van Thomas a Kempis.</li>



<li>

<b>Pieter Jan Verstraete</b> is een vertrouwde auteursnaam in deze jaarboekenreeks.

In deze aflevering bouwt hij verder aan zijn <i>compendium over de Friese

Beweging</i>, waarbij dit keer Waling Dijkstra, Frieslands volksschrijver

aan de beurt is, van wie we een beknopte levensloop en een overzicht van

zijn literaire verdiensten lezen.</li>



<li>

De afsluitende bijdrage is dit keer van de hand van <b>Andr&eacute; Belmans</b>

die aandacht besteed aan <i>De oorsprong van het taalgebonden nationalisme</i>.

De wortels ervan liggen in het eeuwenoude Franse imperialisme dat met en

door de Franse Revolutie nieuwe armslag kreeg. De denktrant die het vertegenwoordigt

is volslagen in tegenstelling met de historische ontwikkelingen binnen

de Nederlanden en vormt een niet te miskennen gevaar voor hun eenheid.</li>



<li>

Het jaarboek sluit als steeds af met de rubriek <i>Kroniek en boekbesprekingen</i>

waarin andermaal een rijke oogst binnengehaald werd.</li>

</ul>



<br>&nbsp;

<table CELLSPACING=3 COLS=2 WIDTH="100%" >

<tr>

<td>

<div align=right>omvang</div>

</td>



<td>176 paginas</td>

</tr>



<tr>

<td>

<div align=right>ISBN</div>

</td>



<td>90-71326-15-2</td>

</tr>



<tr>

<td>

<div align=right>prijs leden (inclusief verzendingskosten)</div>

</td>



<td>18,75 EUR.</td>

</tr>



<tr>

<td>

<div align=right>prijs niet-leden (exclusief verzendingskosten)</div>

</td>



<td>21,25 EUR + 3 EUR verzendkosten.</td>

</tr>

</table>



<br>&nbsp;

</body>

</html>

